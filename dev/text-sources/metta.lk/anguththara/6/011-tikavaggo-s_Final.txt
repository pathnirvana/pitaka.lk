 
 
 
 
4ථ්ර්‍‍ර ඔසන්ඩ්ටටද 9 ීසබය්ක් 
 
 
 
 
ඡක්ක නිපාතය 
_____ 
දුතිය පණ්ණාසකය 
__________ 
# තික වර්‍ගය 
# අකුසල මූලප්පහාන සූත්‍රය 
# ´´මහණෙනි, මේ ධර්‍ම තුනකි. කිනම් තුනක්ද යත්? රාගය, ද්වේෂය, මොහය යන තුනයි. මහණෙනි, මේ ධර්‍ම තුනය. 
# ´´මහණෙනි, මේ ධර්‍ම තුන ප්‍රහාණ කිරීම පිණිස ධර්ම තුනක් වැඩිය යුතුය. කිනම් තුනක්ද යත්. රාගය ප්‍රහීණ කිරීම පිණිස අශුභ වැඩිය යුතුය. ද්වේෂය ප්‍රහීණ කිරීම පිණිස මෛත්‍රිය වැඩිය යුතුය. මෝහය ප්‍රහීණ කිරීම පිණිස ප්‍රඥාව වැඩිය යුතුය. මහණෙනි, මේ ධර්‍ම තුන ප්‍රහීණ කිරීම පිණිස මේ ධර්‍ම තුන වැඩිය යුත්තාහ´´ යි වදාළ සේක. 
# දුච්චරිත පහාණ සූත්‍රය 
# ´´මහණෙනි, මේ ධර්‍ම තුනකි. කිනම් තුනක්ද යත්, කාය දුශ්චරිතය, වචී දුශ්චරිතය, මනො දුශ්චරිතය යන තුනයි. මහණෙනි, මේ ධර්‍ම තුනය. 
# ´´මහණෙනි, ධර්‍ම තුන ප්‍රහීණ කිරීම පිණිස ධර්ම තුනක් වැඩිය යුතුයි. 
# කිනම් තුනක්ද යත්. කාය දුශ්චරිතය ප්‍රහීණ කිරීම පිණිස කාය සුචරිතය වැඩිය යුතුය. වාක් දුශ්චරිතය ප්‍රහීණ කිරීම පිණිස වාක් සුචරිතය වැඩිය යුතුය. මනො දුශ්චරිතය ප්‍රහීණ කිරීම පිණිස මනො සුචරිතය වැඩිය යුතුය. මහණෙනි, ධර්‍ම තුන ප්‍රහීණ කිරීම පිණිස ධර්ම තුනක් වැඩිය යුතුයි. 
# විතක්ක පහාණ සූත්‍රය 
# ´´මහණෙනි, මේ ධර්ම තුනකි. කිනම් තුනක්ද යත්. කාම සිතිවිල්ල, කෝප සිතිවිල්ල, හිංසා සිතිවිල්ල යනුය. මහණෙනි, මේ ධර්‍ම තුනයි. 
# ´´මහණෙනි, මේ ධර්‍ම තුන ප්‍රහාණය කිරීම පිණිස ධර්‍ම තුනක් වැඩිය යුතුය. 
# ´´කිනම් තුනක්ද යත්? කාමයන් ගැන සිතීම ප්‍රහීණ කිරීම පිණිස නෛෂ්කාම්‍ය කල්පනාව වැඩිය යුතුයි. කෝප සිතිවිල්ල ප්‍රහීණ කිරීම පිණිස මෛත්‍රී සිතිවිල්ල වැඩිය යුතුය. හිංසා සිතිවිල්ල ප්‍රහීණ කිරීම පිණිස අවිහිංසා සිතිවිල්ල වැඩිය යුතුය. මහණෙනි, මේ ධර්‍ම තුන ප්‍රහාණය කිරීම පිණිස ධර්‍ම තුනක් වැඩිය යුතුය. 
# සඤ්ඤා පහාණ සූත්‍රය 
# ´´මහණෙනි, මේ ධර්ම තුනකි. කිනම් තුනක්ද යත්. කාම හැඟීම, කෝප හැඟීම , හිංසා හැඟීම යන තුනයි. මහණෙනි, මේ හැඟීම් තුනය. 
# ´´මහණෙනි, මේ හැඟීම් තුන ප්‍රහාණය කිරීම පිණිස ධර්‍ම තුනක් වැඩිය යුත්තාහ. 
# ´´කිනම් තුනක්ද යත්? කාම හැඟීම ප්‍රහාණය කිරීම පිණිස නෛෂ්කාම්‍ය හැඟීම වැඩිය යුත්තාහ. කෝප හැඟීම ප්‍රහාණය කිරීම පිණිස මෛත්‍රී හැඟීම වැඩිය යුත්තාහ. . හිංසා හැඟීම ප්‍රහාණය කිරීම පිණිස අහිංසා සංඥාව වැඩිය යුත්තාහ. මහණෙනි, මේ හැඟීම් තුන ප්‍රහාණය කිරීම පිණිස ධර්‍ම තුනක් වැඩිය යුත්තාහ. 
# ධාතුත්තය පහාණ සූත්‍රය 
# ´´මහණෙනි, මේ ධර්ම තුනකි. කිනම් තුනක්ද යත්? කාම ධාතුවය, ව්‍යාපාද ධාතුවය, , විහිංසා ධාතුවය, යන තුනයි. මහණෙනි, මේ ධර්ම තුනය. 
# ´´මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# ´´කිනම් තුනක්ද යත්? කාම ධාතුව ප්‍රහීණ කිරීම පිණිස නෛෂ්කාම්‍ය ධාතුව වැඩිය යුතුයි. ව්‍යාපාද ධාතුව ප්‍රහීණ කිරීම පිණිස මෛත්‍රී ධාතුව වැඩිය යුතුයි. හිංසා ධාතුව ප්‍රහීණ කිරීම පිණිස අවිහිංසා ධාතුව වැඩිය යුතුයි. මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# අස්සාදදිට්ඨි සූත්‍රය 
# ´´මහණෙනි, මේ ධර්ම තුනකි. කිනම් තුනක්ද යත්? සැප වශයෙන් දැකීම, ආත්මය වශයෙන් දැකීම, වැරදි දැකීම යන තුනයි. මහණෙනි, මේ ධර්ම තුනය. 
# ´´මහණෙනි, මේ ධර්ම තුනම ප්‍රහීණ කිරීම පිණිස ධර්‍ම තුනක් වැඩිය යුතුය. 
# ´´කිනම් තුනක්ද යත්? සැප වශයෙන් දැකීම ප්‍රහාණය කිරීම පිණිස අනිත්‍යය යන හැඟීම වැඩිය යුතුයි. ආත්මය යන හැඟීම ප්‍රහීණ කිරීම පිණිස අනාත්ම යන හැඟීම වැඩිය යුතුය. වැරදි දැකීම ප්‍රහීණ කිරීම පිණිස හරි දැකීම වැඩිය යුතුයි. මහණෙනි, මේ ධර්ම තුනම ප්‍රහීණ කිරීම පිණිස ධර්‍ම තුනක් වැඩිය යුතුය. 
# අරතිපහාණ සූත්‍රය 
# ´´මහණෙනි, මේ ධර්ම තුනකි. කිනම් තුනක්ද යත්? නොඇලීම, හිංසාව, අධර්‍මයෙහි හැසිරීම යන තුනයි. මහණෙනි, මේ ධර්ම තුනය. 
# ´´මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# ´´කිනම් තුනක්ද යත්? නොඇලීම ප්‍රහීණ කිරීම පිණිස මෘදු බව වැඩිය යුතුයි. හිංසාව ප්‍රහීණ කිරීම පිණිස අවිහිංසාව වැඩිය යුතුයි. අධර්‍මයෙහි හැසිරීම ප්‍රහීණ කිරීම පිණිස ධර්‍මයෙහි හැසිරීම වැඩිය යුත්තාහ. මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# අසන්තුඨතා පහාණ සූත්‍රය 
# ´´මහණෙනි, මේ ධර්ම තුනකි. කිනම් තුනක්ද යත්? නොසතුටු බව, යහපත් නුවණ නැති බව, බොහෝ කැමති බව, යන තුනයි. මහණෙනි, මේ ධර්ම තුනය. 
# ´´මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# ´´කිනම් තුනක්ද යත්? නොසතුටු බව ප්‍රහීණ කිරීම පිණිස සතුටුවීම වැඩිය යුතුයි. යහපත් නුවණ නැති බව ප්‍රහීණ කිරීම පිණිස යහපත් ප්‍රඥාව වැඩිය යුතුයි. බොහෝ කැමති බව ප්‍රහීණ කිරීම පිණිස බොහෝ කැමති නැති බව වැඩිය යුතුයි. මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# දොවචස්සතා පහාණ සූත්‍රය 
# ´´මහණෙනි, මේ ධර්ම තුනකි. කවර තුනක්ද යත්? නපුරු වචන ඇති බව, පවිටු මිතුරන් ඇති බව, සිතේ විපිළිසර බව, යන තුනයි. මහණෙනි, මේ ධර්ම තුනය. 
# ´´මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# ´´කිනම් තුනක්ද යත්? නපුරු වචන ඇති බව ප්‍රහීණ කිරීම පිණිස කීකරු බව වැඩිය යුතුයි. පවිටු මිත්‍රයන් ඇති බව ප්‍රහීණ කිරීම පිණිස යහපත් මිත්‍රයන් ඇති බව වැඩිය යුතුයි. සිතේ අවුල ප්‍රහීණ කිරීම පිණිස ආශ්වාස ප්‍රශ්වාස සිහිය වැඩිය යුතුයි. මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# උද්‍ධච්චපහාණ සූත්‍රය 
# ´´මහණෙනි, මේ ධර්ම තුනකි. කිනම් තුනක්ද යත්? සිතේ නොසන්සුන් කම, සංවර නොවීම, ප්‍රමාදය, යන තුනයි. මහණෙනි, මේ ධර්ම තුනය. 
# ´´මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
# ´´කිනම් තුනක්ද යත්? සිතේ නොසන්සුන් කම ප්‍රහීණ කිරීම පිණිස කෙලෙස් ඔබා තැබීම වැඩිය යුතුයි. අසංවරය ප්‍රහීණ කිරීම පිණිස සංවරය වැඩිය යුතුයි. ප්‍රමාදය ප්‍රහීණ කිරීම පිණිස අප්‍රමාදය වැඩිය යුතුයි. මහණෙනි, මේ ධර්ම තුන ප්‍රහීණ කිරීම පිණිස ධර්‍ම තුනක් වැඩිය යුත්තාහ. 
( එකොලොස් වැනි තික වර්‍ගය නිමි. ) 
___________ 
 
 
