බල සංයුත්තය. 
#ගංගාපෙය්‍යාල වර්ගය. 
#
#s1. පාචීනනින්න සූත්‍රය. 
[1] මා විසින් මෙසේ අසන ලදී. එක් කලෙක්හි භාග්‍යවතුන් වහන්සේ සැවැත් නුවර සමීපයෙහිවූ අනේපිඬු සිටාණන් විසින් කරවනලද ජේතවනාරාමයෙහි වාසය කරන සේක. එකල්හි භාග්‍යවතුන් වහන්සේ ‘මහණෙනියි’ කියා භික්ෂූන් ඇමතූසේක. ‘ස්වාමිනියි’ කියා ඒ භික්ෂූන් භාග්‍යවතුන් වහන්සේට උත්තර දුන්හ. (එවිට) භාග්‍යවතුන් වහන්සේ මෙය වදාළසේක. 
[2] “මහණෙනි බල පසක් වෙත්. කවර පසක්ද යත්, සද්ධාබලය, විරිය බලය, සති බලය, සමාධි බලය, පඤ්ඤා බලය, යනුයි. මහණෙනි, මොව්හු වනාහි පඤ්ච බලයෝයි” 

[3] “මහණෙනි, යම්සේ ගංගානදිය පෙරදිගට නැඹුරුද, පෙරදිගට නැමී පවතීද, පෙරදිගට හැරී පවතීද, මහණෙනි එපරිද්දෙන් පඤ්ච බලයන් වඩන්නාවූ පඤ්ච බලයන් බහුල කරන්නාවූ මහණතෙම නිවනට නැමුණේ නිවනට හැරුණේ නිවනට බරවූයේ වෙයි. 
[4] “මහණෙනි, පඤ්ච බලයන් වඩන්නාවූ පඤ්ච බලයන් බහුල කරන්නාවූ මහණතෙමේ කෙසේ නිවනට නැමුණේ නිවනට හැරුණේ නිවනට බරවූයේ වෙයිද? මේ ශාසනයෙහි මහණතෙම නිවන් ඇසුරුකළ, විරාගය ඇසුරු කළ, නිරොධය ඇසුරුකළ නිවනට නැමුණු සද්ධාබලය වඩයි. 
“නිවන් ඇසුරුකළ විරාගය ඇසුරුකළ, නිරොධය ඇසුරුකළ නිවනට නැමුණු විරිය බලය වඩයි. 
“නිවන් ඇසුරුකළ, විරාගය ඇසුරුකළ, නිරොධය ඇසුරුකළ, නිවනට නැමුණු සතිබලය වඩයි. 
“නිවන් ඇසුරුකළ, විරාගය ඇසුරුකළ, නිරොධය ඇසුරුකළ, නිවනට නැමුණු සමාධි බලය වඩයි. 
නිවන් ඇසුරුකළ, විරාගය ඇසුරුකළ නිරොධය ඇසුරුකළ නිවනට නැමුණු පඤ්ඤා බලය වඩයි. 
[5] “මහණෙනි මෙසේ වනාහි පඤ්චබලයන් වඩන්නාවූ පඤ්ච බලයන් බහුල කරන්නාවූ මහණතෙමේ නිවනට නැමුණේ නිවනට බරවූයේ වෙයි.” 
s2-12.
ගංගාපෙය්‍යාල වර්ගයේ බල වශයෙන් ඉතිරි සූත්‍ර එකොළසද යොදාගැනීමෙන් මේ වර්ගය සම්පූර්ණවේ
#
#

#අප්පමාද වර්ගය. 
#(1-10. මේ සංයුත්තයේ ගංගාපෙය්‍යාල වර්ගයේ 1 සූත්‍රය මෙන් බල වශයෙන් යොදාගැනීමෙන් මේ වර්ගයේ සූත්‍ර දහය සම්පූර්ණ වේ.) 
#

#බලකරණීය වර්ගය.  (1-12. මේ සංයුත්තයේ ගංගාපෙය්යාලයේ 1 සූත්‍රය මෙන් බලවශයෙන් යොදාගැනීමෙන් මේ වර්ගයේ සූත්‍ර 12 සම්පූර්ණ වේ.) 
#

#ඵසනා වර්ගය. (1-12. මේ සංයුත්තයේ ගංගාපෙය්යාලයේ 1 සූත්‍රය මෙන් බලවශයෙන් යොදාගැනීමෙන් මේ වර්ගයේ සූත්‍ර 12 සම්පූර්ණවේ.) 
#

#ඔඝ වර්ගය. 
#
#(1-10. මේ වර්ගයේ ගංගාපෙය්යාලයේ 1 සූත්‍රය මෙන් බලවශයෙන් යොදාගැනීමෙන් මේ වර්ගයේ සූත්‍ර 10 සම්පූර්ණවේ.) 
#
#

#ගංගාපෙය්යාල වර්ගය (2) 
#
#(1-12. බල සංයුත්තයේ ගංගාපෙය්යාලය (2) මග්ග සංයුත්තයේදී මෙන් රාග විනය වශයෙන් වෙනස්කොට ගැනීමෙන් මෙහි සූත්‍ර දොළස සම්පූර්ණවේ.) 
#
#

#7. අප්පමාද වර්ගය. (2) 
(1-10. මේ බල සංයුත්තයේ අප්පමාද වර්ගය (2) මග්ග සංයුත්තයේදී මෙන් රාග විනය වශයෙන් වෙනස්කොට ගැනීමෙන් මෙහි සූත්‍ර දහය සම්පූර්ණවේ.) 

8. බලකරණීය වර්ගය. (2) 
(1-12. බල වර්ගයේ බලකරණීය වර්ගය (2) මග්ග සංයුත්තයේදී මෙන් රාග විනය වශයෙන් වෙනස්කොට ගැනීමෙන් මෙහි සූත්‍ර දොළස සම්පූර්ණ වේ.) 

#ඵසනා වර්ගය. (2) 
#
#(1-12. මෙය මග්ගසංයුත්තයේ ඵසනා වර්ගය මෙහිදී බල වශයෙන් වෙනස්කොට ගත් කල මේ වර්ගයේ සූත්‍ර දොළස සම්පූර්ණ වේ.) 
#
#

#ඔඝ වර්ගය. (2) 
#
#s1-9. 
මේ වර්ගයේ මුල් සූත්‍ර නවය මෙහි දහවෙනි සූත්‍රය මෙන් බල වශයෙන් වෙනස්කොට ගැනීමෙන් මේ වර්ගයේ සූත්‍ර දහය සම්පූර්ණ වේ.
s10. උද්ධම්භාගිය සූත්‍රය. 
[1]  (මේ ඡෙදය මේ සංයුත්තයේ මුල් සූත්‍රයේ 1 ඡෙදය මෙනි) 
[2] “මහණෙනි, මේ උද්ධම්භාගිය සංයොජන පසකි. කවර පසෙක්ද? රූප රාගය, අරූප රාගය, මානය, උද්ධච්චය, අවිජ්ජාවය යනුයි මහණෙනි, මේ පඤ්ච උද්ධම්භාගිය සංයෝජනයෝය. මේ පඤ්ච උද්ධම්භාගීය සංයොජනයන්ගේ විශෙෂයෙන් දැනගැනීම පිණිස පිරිසිඳ දැනීම පිණිස ක්ෂය කිරීම පිණිස පහ කිරීම පිණිස පඤ්ච බලයන් වැඩිය යුතුයි. 
[3] “කවර පසක්ද? මහණෙනි, මේ ශාසනයෙහි මහණ තෙම නිවන් ඇසුරුකළ, විරාගය ඇසුරුකළ, නිරොධය ඇසුරු කළ නිවනට නැමුණු සද්ධාබලය වඩයි. 
“නිවන් ඇසුරුකළ, විරාගය ඇසුරුකළ නිරොධය ඇසුරු කළ, නිවනට නැමුණු විරිය බලය වඩයි. 
“නිවන් ඇසුරුකළ, විරාගය ඇසුරුකළ, නිරොධය ඇසුරු කළ නිවනට නැමුණු සතිබලය වඩයි. 
“නිවන් ඇසුරුකළ, විරාගය ඇසුරුකළ, නිරොධය ඇසුරුකළ නිවනට නැමුණු සමාධි බලය වඩයි. 
“නිවන් ඇසුරුකළ, විරාගය ඇසුරුකළ නිරොධය ඇසුරුකළ, නිවනට නැමුණු පඤ්ඤා බලය වඩයි. 
[4] “මහණෙනි, මේ පඤ්ච උද්ධම්භාගිය සංයොජනයන්ගේ දැනගැනීම පිණිස පිරිසිඳ දැනගැනීම පිණිස ක්ෂයකිරීම පිණිස පහකිරීම පිණිස මේ පඤ්ච බලයන් වැඩිය යුතුය.” 

[11. ගංගාපෙය්‍යාල වර්ගය. (3) 
(1-12. 15 ඔඝ වර්ගයේ අන්තිම සූත්‍රය මෙන් අමතොගධ කොට ගැනීමෙන් මෙහි සූත්‍ර 12 සම්පූර්ණ වේ.) 
12. අප්පමාද වර්ගය. (3) 
(1-12. 15 ඔඝ වර්ගයේ අන්තිම සූත්‍රය මෙන් අමතොගධ කොට ගැනීමෙන් මෙහි සූත්‍ර 10 සම්පූර්ණ වේ.) 
13. බලකරණීය වර්ගය. (3) 
(1-12. 15 ඔඝ වර්ගයේ අන්තිම සූත්‍රය මෙන් අමතොගධ කොට ගැනීමෙන් මෙහි සූත්‍ර 12 සම්පූර්ණ වේ.) 
14. ඵසනා වර්ගය. 
(1-12. 15 ඔඝ වර්ගයේ අන්තිම සූත්‍රය මෙන් අමතොගධ කොට ගැනීමෙන් මෙහි සූත්‍ර 12 සම්පූර්ණ වේ.) 
15.  ඕඝ වර්ගය. (3) 
(1-9 මේ වර්ගයේ අන්තිම සූත්‍රය මෙන් මුල් සූත්‍ර නවයත් අමතොගධ කොට ගැනීමෙන් මෙහි සූත්‍ර 10 සම්පූර්ණ වේ.) 
10. උද්ධම්භාගිය සූත්‍රය. 
(මේ ඡෙදය මේ සංයුත්තයේ මුල් සූත්‍රයේ 1 ඡෙදය මෙනි.) 
“මහණෙනි, මේ උද්ධම්භාගිය සංයොජන පසක්වෙත්. කවර පසක්ද? රූප රාගය, අරූප රාගය, මානය, උද්ධච්චය, අවිජ්ජාව යනුයි මහණෙනි, මොව්හු වනාහි පඤ්ච උද්ධම්භාගිය සංයොජනයෝයි. මහණෙනි, මේ පඤ්ච උද්ධම්භාගිය සංයෝජනයන් විශෙෂයෙන් දැනීම පිණිස, පිරිසිඳ දැනීම පිණිස ක්ෂය කිරීම පිණිස, පහකිරීම පිණිස පඤ්චබලයන් වැඩිය යුතුය. 
“කවර පසක්ද? මහණෙනි, මේ ශාසනයෙහි මහණ තෙමේ රාගය දුරුකිරීම කෙළවරකොට ඇති දොෂය දුරුකිරීම කෙළවරකොට ඇති මොහය දුරුකිරීම කෙළවරකොට ඇති අමෘතයට බැස ගන්නාවූ අමෘතය පහළ කරන්නාවූ අමෘතය කෙළවරකොට ඇත්තාවූ නිවනට නැමුණාවූ නිවනට හැරුණාවූ නිවනට බරවූ සද්ධාබලය වඩයි. 
“රාගය දුරුකිරීම කෙළවරකොට ඇති දොෂය දුරුකිරීම කෙළවරකොට ඇති මොහය දුරුකිරීම කෙළවරකොට ඇති අමෘතයට බැස ගන්නාවූ අමෘතය පහළ කරන්නාවූ අමෘතය කෙළවර කොට ඇත්තාවූ නිවනට නැමුණාවූ නිවනට හැරුණාවූ නිවනට බරවූ විරිය බලය වඩයි. 
“රාගය දුරුකිරීම කෙළවරකොට ඇති දොෂය දුරුකිරීම කෙළවර කොට ඇති මොහය දුරුකිරීම කෙළවරකොට ඇති අමෘතයට බැස ගන්නාවූ අමෘතය පහළ කරන්නාවූ අමෘතය කෙළවරකොට ඇත්තාවූ නිවනට නැමුණාවූ නිවනට හැරුණාවූ නිවනට බරවූ සති බලය වඩයි. 
“රාගය දුරුකිරීම කෙළවරකොට ඇති දොෂය දුරුකිරීම කෙළවර කොට ඇති මොහය දුරුකිරීම කෙළවරකොට ඇති අමෘතයට බැස ගන්නාවූ අමෘතය පහළ කරන්නාවූ අමෘතය කෙළවර කොට ඇත්තාවූ නිවනට නැමුණාවූ නිවනට හැරුණාවූ නිවනට බරවූ සමාධි බලය වඩයි. 
“රාගය දුරුකිරීම කෙළවරකොට ඇති දොෂය දුරුකිරීම කෙළවරකොට ඇති මොහය දුරුකිරීම කෙළවරකොට ඇති අමෘතයට බැස ගන්නාවූ අමෘතය පහළ කරන්නාවූ අමෘතය කෙළවරකොට ඇත්තාවූ නිවනට නැමුණාවූ නිවනට හැරුණාවූ නිවනට බරවූ පඤ්ඤා බලය වඩයි. 
“මහණෙනි, මේ පඤ්ච උද්ධම්භාගිය සංයොජනයන් දැනීම පිණිස පිරිසිඳ දැනීම පිණිස ක්ෂයකිරීම පිණිස පහකිරීම පිණිස මේ පඤ්ච බලයෝ වැඩිය යුත්තාහ. ]
#
#
#සයවෙනි බල සංයුත්තය නිමි.

