නුවණින් ප්‍රත්‍යවෙක්ෂා කොට ඒ ඒ ප්‍රයෝජන වෙන් වෙන් වශයෙන් සලකා සිවුරු වැලඳ ගනිමි. යම්තාක් ශීතල නසනු පිණිස ද සිරුර සපා ලේ බොන ඇට මැසිය විද ලේ බොන මදුරුය, සුළඟය අව්වය විසකුරු සර්පාදී දීර්ඝ ජාතිය, යන මොවුන් පිළිබඳ ස්පර්ශයන් නසනු පිණිස ද, ලජ්ජා ස්ථාන වසා ගන්නා පිණිස ද සිවුරු ගනිමි.
නුවණින් පරීක්ශාකොට ඒ ඒ ප්‍රයෝජන වෙන් වෙන් වශයෙන් සලකා පිඬු වළඳමි, බාල දරුවන් සේ ක්‍රීඩා සඳහා සවිබල සඳහා ද පුරුෂ ශක්තිය වඩනු සඳහා ද, අංග ප්‍රත්‍යංග ප්‍රීණනයෙන් අලංකාර කරනු පිණිස ද ඡවි පැහැය වැඩිකොට ගැනීම පිණිස ද නොවළඳමි, මේ ජිවිතයාගේ පැවැත්ම පිණිස, යැපීම පිණිස, බඩගිනි වේදනා නසනු පිණිස  ආහාර වළදමි. මෙසේ වැළදීමෙන් පැරණි වේදනා නසන්නෙමි. අලුත් වේදනා නූපදවමි. නුසුදුසු සෙවීම් දුරු කිරීමෙන් දැහැමින් සෙමින් උපන් බැවින් නිවරද බැව් ද පමන දැන වැළඳීමෙන් කාය බල ලදින් යෙහෙන් විසීම ද, සිදුවේ යයි සලකා මේ ආහාර වළඳිමි.
නුවණින් සලකා ශීතල නැසීම ආදී ඒ ඒ ප්‍රයෝජන වෙන් වෙන් වශයෙන් සලකා මෙම සෙනසුන් පරිහරණය කරමි. යම්තාක් ශීත පීඩා නසනු පිණිස ද උෂ්ණ පීඩා නසනු පිණිස ද දෂ්ට ඔට ලේ බොන මැස්සන්, සිරිර විද ලේ බොන මදුරුවන් සුළඟ අව්ව හා සර්පාදීන් යන මොවුන්ගේ දුක් පහස් නසනු පිණිසද හැමවිටම, ඍතු උපද්‍රව නසනු පිණිස ද සිත එකඟ කිරීමේ ඇලෙනු පිණිස ද සෙනසුන් භාවිත කරමි.
ඒ ඒ ප්‍රයෝජන වෙන් වෙන්කොට සලකා ගිලන්පස බෙහෙත් වළඳමි, හැම වේලෙහිම උපන් සිරුර පෙළෙන්නා වු දුක්කවේදනාවන් නසනු පිණිස ද නිරෝගී බැව් උතුම් බැවින් ද ගිලන්පස බෙහෙත් වළඳිමි.