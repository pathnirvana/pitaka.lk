බන්ධ පරිත්ත
එවං මෙ සුතං එකං සමයං භගවා සාවත්ථියං විහරති ජේතවනෙ අනාථ පිණ්ඩිකස්ස ආරාමෙ 
තෙන ඛො පන, සමයෙන සාවත්ථියං අඤ්ඤතරො භික්ඛු අහිනා දටෙඨා කාලකතො හොති.
අථ ඛො සමබහුලා භික්ඛු. යෙන භගවා තෙනූපසංකමිංසු, උප සංකමිත්වා. භගවන්තං අභිවාදෙත්වා, එකමන්තං නිසීදිංසු.
එකමන්තං නිසින්නා ඛො තෙ භික්ඛු භගවන්තං එතදවොචූං. 
ඉධ භන්තේ සාවත්ථි යං අඤ්ඤතරො භික්ඛු අහිනා දිට්ඨෙ කාලකතො. 
ති නහ නූන සො භික්ඛවෙ භික්ඛු චත්තාරි අහිරාජ කුලානි මෙත්තේන චිත්තේන එරී. 
සචෙ හි සො භික්ඛවෙ භික්ඛු චත්තාරී අභි රාජකුලානි මෙත්තේන චිත්තේන එරෙය්‍ය. න හි සො භික්ඛවෙ භික්ඛු අහිනා දට්ඨෙ කාලං කරෙය්‍ය.
කතමානි, චත්තාරි අහිරාජකුලානි - විරුක්පක්ඛං අහිරාජකුලං, එරාපථං අහිරාජකුලං, ඡබ්බ්‍යාපුත්තං අහිරාජකුලං, කණහාගොතමකං අහිරාජකුලං.
නහ නූන සො, භික්ඛවෙ භික්ඛු - ඉමානි චත්තාරි අහිරාජකුලානි මෙත්තේන චිත්තෙන එරි
සචෙහි සො භික්ඛවෙ භික්ඛු, ඉමානි චත්තාරි අහිරාජනකුලානි මෙත්තේන චිත්තෙන එරෙය්‍ය, නහිසො භික්ඛවෙ භික්ඛූ, අහිනා දට්ඨෙ කාලංකරෙය්‍ය.
අනුජානාමි භික්ඛවෙ ඉමානි චත්තාරි අහිරාජකුලානි - මෙත්තේන චිත්තේන එරිතුං - අත්තගුත්තියා, අත්තරකඛාය අත්තපරිත්තයාති
ඉදමමොච භගවා ඉදං වත්වා සුගතො අථාපරං ඒතදවොච සත්‍ථා
විරූපක්ඛේහි මේ මෙත්තං - මෙත්තං ඒරාපථෙහි මේ, ඡබ්‍යාපුත්තෙහි මේ මෙත්තං - මෙත්තං කණ්හාගෝතමකේභි ච
අපාදකේහි මෙ මෙත්තං - මෙත්තං දිපාදකේහි මේ, චතුප්පදේහි මේ මෙත්තං - මෙත්තං බහුප්පදේහි මේ
මා මං අපාදකෝ හිංසි - මා මං හිං සි දිපාදකෝ, මා මං චතුප්පදෝ හිංසි - මා මං හිංසි බහුප්පදෝ
සබ්බේ සත්තා සබ්බේ පාණා - සබ්බේ භූතා ච කේවලා, සබ්බේ භද්‍රානි පස්සන්තු - මා කඤ්චි පාපමාගමා
අප්පමාණෝ බුද්ධෝ, අප්පමාණෝ ධම්මෝ, අප්පමාණෝ සංඝෝ
පමාණවන්තානි සිරිංසපානි අහි, විච්ඡිකා, සතපදී, උණ්ණානාභි, සරබූ, මූසිකා, කතා මේ රක්ඛා කතා මේ පරිත්තා පටික්කමන්තු භූතානි, සෝහං නමෝ භගවතෝ නමෝ සත්තන්නං සම්මා සම්බුද්ධානන්ති.