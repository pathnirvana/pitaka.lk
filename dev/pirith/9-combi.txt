රතන සුත්තං = රතන සූත්‍රය

යානී ඉධ භූතානි = යම් මෙතැන්හි අමනුෂ්‍ය කෙනෙක් ඇද්ද
සමාගතානි = රැස්වූ 
භුම්මානි වා = පොළොවෙහි වූ හෝ  
යානි ව = යම් අමනුෂ්‍ය කෙනෙක් ඇද්ද 
අන්තලික්ඛෙ = අහසෙහි වූ ද 

සබ්බෙව භූතා = ඒ සියලු අමනුෂ්‍යයෝ ම 
සුමනා භවන්තු = සතුටු සිතැත්තෝ වෙත්වා 
අථොපි = තවද
සක්කච්ච = සකසා
සුණන්තු = අසත්වා
හාසිතං = මගේ වචනය  

තස්මාහි = එබැවින් 
භූතා = භූතයිනි 
නිසාමෙථ = (මගේ වචනය) අසවු 
සබ්බෙ = සියලු තොපි  
මෙත්තං කරොථ = මෛත්‍රිය කරවු
මානුසියා පජාය = මිනිස් ප්‍රජාවට

දිවා ච රත්තො ච = දහවල් ද රෑ ද
හරන්ති = එළවත් ද
යෙ = යම් කෙනෙක්  
බලිං = පුද පඬුරු
තස්මාහි = එහෙයින් 
තෙ = ඔවුන්
රක්ඛථ = රකිවු
අප්පමත්තා = නොපමාවම 

යං කිඤ්චි විත්තං = යම් ධනයෙක් වේ ද
ඉධ වා = මේ මිනිස් ලොව හෝ 
හුරං වා = නාලෝ ආදී අන් ලොවෙක හෝ  
සග්ගෙසු වා = ස්වර්ගයෙහි හෝ 
යං පණීතං රතනං = යම්කිසි උතුම් රත්නයක් වේ ද (ඔවුන් අතුරෙහි) 

න නො සමං අත්ථි = සදෘශයෙක් (සමානයෙක්) නොම ඇත්තේ ය
තථාගතෙන = තථාගතයන් හා  
ඉදම්පි = මේ කරුණින් ද
බුද්ධෙ = බුදුරදුන් කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.

එතෙන සච්චේන = මේ සත්‍ය බලයෙන්
සුවත්ථි හොතු = සෙත් වේවා.

ඛයං = (කෙලෙසුන් දුරුකරන හෙයින්) ක්ෂය නම් වූ 
විරාගං = (රාගයෙන් වෙන්වීමට නිමිති වූ) විරාග නම් වූ 
අමතං = (මරණයක් නැති හෙයින්) අමත නම් වූ
පණීතං = උතුම් වූ (මහත් වූ)
යදජ්ඣගා = යම් නිවනක් අවබෝධ කළේ ද?
සක්‍යමුනී = ශාක්‍යමුනි තෙම 
සමාහිතො = එකඟ වූ සිත් ඇති

න තෙන ධම්‌මෙන සමං අත්ථි = ඒ ධර්මය හා සම වූ නොමැත 
කිඤ්චි = කිසිවක්
ඉදම්පි = මේ කරුණින් ද
ධම්මෙ = ධර්මයෙහි 
රතනං =  රත්න භාවය වේ 
පණීතං = (ප්‍රණීත) උතුම්.

එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

යං = යම් ආර්යමාර්ගයක් 
බුද්ධ සෙට්ඨො = බුද්ධ ශ්‍රේෂ්ඨතෙමේ 
පරිචණ්ණයි = වර්ණනා කෙළේ ද 
සුචිං = පිරිසුදු වූ 
සමාධිං ආනන්තරිකං = ආනන්තරික සමාධිය යි 
ආහු = (බුද්ධාදී ආර්යයෝ) කියද්ද 

සමාධිනා තෙන = ඒ සමාධිය හා 
සමො = සම වූ සමාධියෙක් 
න විජ්ජති = නැත
ඉදම්පි = මේ කරුණින් ද
ධම්මෙ = ධර්මයෙහි 
රතනං =  රත්න භාවය වේ 
පණීතං = (ප්‍රණීත) උතුම්.

එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

යෙ පුග්ගලා = යම් ආර්ය පුද්ගලයෝ
අට්ඨ = අටදෙනෙක් වෙත් ද 
සතං පසත්ථා = සත්පුරුෂයන් විසින් පසස්නා ලද 
චත්තාරි එතානි යුගානි = මොහු හැම දෙන සතර යුග
හොන්‌ති = කෙනෙක් වෙති 

තෙ = ඒ ආර්ය පුද්ගලයෝ
දක්ඛිණෙය්‍යා = දක්ෂිණාවට සුදුස්සෝ වෙති 
සුගතස්ස = සුගත් බුදුරජුගේ 
සාවකා = ශ්‍රාවක වූ 
එතෙසු = මේ බුදු සව්වන් කෙරෙහි 
දින්නානි = දෙන ලද ද‍ානයෝ 
මහප්ඵලානී = මහත් පල ඇත්තෝ වෙත් 

ඉදම්පි = මේ කරුණින් ද
සංඝෙ = සංඝයා කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.
එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

යෙ = යම් කෙනෙක් 
සුප්පයුත්තා = මනාකොට යෙදුණාහු ද 
මනසා දළ්හෙන = සථිරවූ සිතින්
නික්කාමිනො = සියලු කෙළෙසුන් කෙරෙන් මිදුනාහු ද 
ගොතම සාසනම්හි = ගෞතම නම් වූ තථාගත ශාසනයෙහි 

තෙ = ඔවුහු 
පත්තිපත්තා = රහත් ඵලයට පැමිණියාහු නම් වෙත්
අමතං = නිවණට 
විගය්හ = බැස
ලද්ධා මුධා = නොමිලයේ ලත්
නිබ්බුතිං = තිවන්සුව 
භුඤ්ජමානා = වළඳන්නාහු 

ඉදම්පි = මේ කරුණින් ද
සංඝෙ = සංඝයා කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.
එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

යථා = යම්සේ 
ඉන්දඛිලො පඨවිංසිතො = පොළොවෙහි යටට බැසගත් ඉන්ද්‍රඛීලය තෙම
සියා = වන්නේය
චතුබ්හි වාතෙහි = සිවු දිගින් හමන සුළගින් 
අසම්ප කම්පියො = සෙළවිය නොහැකි 

තථුපමං = ඒ ඉන්ද්‍ර ඛීලය බඳු ය යි
සප්පුරිසං = ඒ සත්පුරුෂයා  
වද‍ාමි = කියමි
යො = යම් ආර්ය පුද්ගලයෙක් 
අරිය සච්චානි = චතුරාර්ය සත්‍යය 
අවෙච්ච පස්සති = නුවණින් අවබෝධ කෙළේ ද 

ඉදම්පි = මේ කරුණින් ද
සංඝෙ = සංඝයා කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.
එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

යෙ = යම් සෝවාන් පුඟුල් කෙනෙක් 
අරිය සච්චානි = චතුරාර්ය සත්‍යයත් 
විභාවයන්ති = තුමු අවබෝධ කෙරෙත් ද
ගම්භීරපණනඤ්ඤෙන = ගැඹුරු නුවණැති බුදුරදුන් විසින් 
සුදෙසිතානි = මනාකොට දෙසන ලද  

කිඤ්චාපි = කිසිසේත් 
තෙ = ඔවුහු 
හොන්ති භුසප්පමත්තා = බෙහෙවින් පමාවූවාහු නමුදු 
න = නොම
තෙ = ඔවුහු 
භවං අට්ඨමං = අටවන භවයක්  
ආදියන්ති = ගනිති 

ඉදම්පි = මේ කරුණින් ද
සංඝෙ = සංඝයා කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.
එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

සහාවස්‌ස දස්සන සම්පද‍ාය = දර්ශන සම්පත්තිය හා සමගම (සෝවාන් මග නුවණ පහළවීම සමග) 
තයස්‌සු ධම්මා = මේ සෝවාන් පුද්ගලයා ගේ කියන ලද සංයෝජන ධර්මයෝ තිදෙන 
ජහිතා භවන්ති = දුරුකරන ලද්ද‍ා‍‍‍‍‍‍හු වෙත් ද

සක්කාය දිට්ඨි = සක්කායදෘෂ්ටිය ද 
විචිකිච්ඡතං ච = විචිකිත්සාව ද (සැකය ද) 
සිලබ්බතං වාපි = ශීලව්‍රතාදියක් හෝ
යදත්‍ථි කිඤ්චි = ඇද්ද යම්කිසි 

චතුහි අපායෙහි ච = සිවු අපායෙන් ද 
විප්පමුත්තො = මිදුනේ වේ
ඡචාභිඨානානි = සවැදෑරුම් බරපතල පාපයන් (ආනන්තර්ය කර්ම පසත් මිථ්‍යාදෘෂ්ටියත්)
අහබ්බෝ = නුසුදුසු ය
කාතුං = කරන්නට

ඉදම්පි = මේ කරුණින් ද
සංඝෙ = සංඝයා කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.
එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

කිඤ්චාපි = කිසියම්
සො = ඒ සෝවාන් පුද්ගල තෙමේ 
කම්මං කරොති පාපකං = පාප කර්මයක් කෙරේ ද 
කායෙන = කයින් හෝ 
වාචා = වචනයෙන් හෝ 
උද = නොහොත් 
චෙතසා වා = සිතින් හෝ  

අභබ්බො = අභව්‍ය ය
සො = හෙතෙම 
තස්ස = ඒ පාපකර්මයා ගේ 
පටිච්ඡාදාය = සැඟවීමට
අභබ්බතා = වරද සැඟවීමෙහි අභව්‍ය බව
දිට්ඨපාදස්ස = දක්නා ලද නිවන් පද ඇති සෝවාන් පුද්ගලයා ගේ
වුත්තා = බුදුරදුන් වද‍ාරන ලදී 

ඉදම්පි = මේ කරුණින් ද
සංඝෙ = සංඝයා කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.
එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

වනප්පගුම්බෙ = වනලැහැබතෙම 
යථා ඵුස්සිතග්ගෙ = සුපිපි අක් ඇත්තේ යම්සේ ද
ගිම්හාන මාසෙ පඨමස්‌මිං = පළමු ශ්‍රීෂ්ම මාසයෙහි
ගිම්හෙ = ශ්‍රීෂ්ම සෘතුවෙහි

තථා උපමං = එබඳු වූ 
ධම්‌මවරං = උතුම් වූ ධර්මය
අදෙසයි = (බුදුරජාණන්වහන්සේ) දෙසූ සේක. 
නිබ්බාණගාමී = නිවනට පමුණුවන  
පරමං හිතාය = නිවන් පිණිස 

ඉදම්පි = මේ කරුණින් ද
බුද්ධෙ = බුදුරදුන් කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.
එතෙන සච්චේන = මේ සත්‍ය බලයෙන්
සුවත්ථි හොතු = සෙත් වේවා.

වරො = උතුම් වූ 
වරඤ්ඤු = නිවන්දන්නා වූ 
වරද‍ො = උතුම් නිවන් දෙන්නා වූ 
වරාහරො = උතුම් නිවන් මග ගෙනහැර පාන්නා වූ 
අනුන්තරො = නිරුත්තර වූ බුදුරජතෙම 
ධම්මවරං = උතුම් දහමක් 
අදෙසයි = දෙසී ද 

ඉදම්පි = මේ කරුණින් ද
බුද්ධෙ = බුදුරදුන් කෙරෙහි 
රතනං =  රත්න භාවය වේ 
පණීතං = (ප්‍රණීත) උතුම්.
එතෙන සච්චේන = මේ සත්‍ය බලයෙන්
සුවත්ථි හොතු = සෙත් වේවා.

ඛීණං = ක්ෂණවූයේ ද
පුරාණං = පුරාතන කර්ම (යම් රහත් කෙනකුගේ)
නවං නත්ථි සම්භවං = අලුත් භවයක් නැත්තේ ද
විරත්ත චිත්තා = නොඇලුණු සිත් ඇති
ආයතිකෙහවස්මිං = මතුභවයක් කෙරෙහි  

තෙ = ඒ රහත්හු 
බීණ බීජා = ක්ෂීණ වූ ප්‍රතිසන්ධී විඥ‍ාන සංඛ්‍යාත බීජ ඇති 
අවිරූළ්හීච්ඡන්ද‍ා = පුනරුත්පත්තියෙහි ආශාවක් නැති 
නිබ්බන්ති = (නිවෙත්) පිරිනිවෙත්
ධීරා = ධෛර්යසම්පන්න වූ 
යථා අයං පදීපො = මේ පහන මෙන්

ඉදම්පි = මේ කරුණින් ද
සංඝෙ = සංඝයා කෙරෙහි 
රතනං = රත්න භාවය වේ 
පණීතං = උතුම්.
එතෙන සච්චේන = මේ සත්‍ය බලයෙන් 
සුවත්ථි හොතු = සෙත් වේවා.

යානී ඉධ භූතානි = යම් මෙතැන්හි අමනුෂ්‍ය කෙනෙක් ඇද්ද
සමාගතානි = රැස්වූ 
භුම්මානි වා = පොළොවෙහි වූ හෝ  
යානි ව = යම් අමනුෂ්‍ය කෙනෙක් ඇද්ද 
අන්තලික්ඛෙ = අහසෙහි වූ ද 

තථාගතං = තථාගත නම් වූ 
දෙවමනුස්ස පූජිතං = දෙව්මිනිසුන් විසින් පුදනලද
බුද්ධං = බුදුරදුන් 
නමස්සාම = (අපි හැම දෙනා ම) නමදිමු 
සුවත්ථි හොතු = (සත්හට) සෙත් වේවා.

යානී ඉධ භූතානි = යම් මෙතැන්හි අමනුෂ්‍ය කෙනෙක් ඇද්ද
සමාගතානි = රැස්වූ 
භුම්මානි වා = පොළොවෙහි වූ හෝ  
යානි ව = යම් අමනුෂ්‍ය කෙනෙක් ඇද්ද 
අන්තලික්ඛෙ = අහසෙහි වූ ද 

තථාගතං = තථාගත නම් වූ 
දෙවමනුස්ස පූජිතං = දෙව්මිනිසුන් විසින් පුදනලද
ධම්මං = ධර්මය 
නමස්සාම = (අපි හැම දෙනා ම) නමදිමු 
සුවත්ථි හොතු = (සත්හට) සෙත් වේවා.

යානී ඉධ භූතානි = යම් මෙතැන්හි අමනුෂ්‍ය කෙනෙක් ඇද්ද
සමාගතානි = රැස්වූ 
භුම්මානි වා = පොළොවෙහි වූ හෝ  
යානි ව = යම් අමනුෂ්‍ය කෙනෙක් ඇද්ද 
අන්තලික්ඛෙ = අහසෙහි වූ ද 

තථාගතං = තථාගත නම් වූ 
දෙවමනුස්ස පූජිතං = දෙව්මිනිසුන් විසින් පුදනලද
සංඝං = සංඝයා
නමස්සාම = (අපි හැම දෙනා ම) නමදිමු 
සුවත්ථි හොතු = (සත්හට) සෙත් වේවා.