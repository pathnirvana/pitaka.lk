<div class="chapter ct_vagga" node-id="26270">
    <span class="chapter ct_vagga">18. අපරඅච්ඡරාසඞ්ඝාතවග්ගො</span>
    <div class="chapter-contents">
        <div class="paragraph" para="382">
            <span class="paranum">382</span>
            <div class="bodytext"> ‘‘අච්ඡරාසඞ්ඝාතමත්තම්පි 
                <pb ed="V" n="1.0054"/>
                <pb ed="M" n="1.0041"/> චෙ, භික්ඛවෙ, භික්ඛු පඨමං ඣානං භාවෙති, අයං වුච්චති, භික්ඛවෙ - ‘භික්ඛු අරිත්තජ්ඣානො විහරති, සත්ථුසාසනකරො ඔවාදපතිකරො, අමොඝං රට්ඨපිණ්ඩං භුඤ්ජති’. කො පන වාදො යෙ නං බහුලීකරොන්තී’’ති!
            </div>
        </div>
        <div class="paragraph" para="383-389">
            <span class="paranum">383-389</span>
            <div class="bodytext"> ‘‘අච්ඡරාසඞ්ඝාතමත්තම්පි චෙ, භික්ඛවෙ, භික්ඛු දුතියං ඣානං භාවෙති...පෙ.... 
                <pb ed="T" n="1.0051"/> තතියං ඣානං භාවෙති...පෙ.... චතුත්ථං ඣානං භාවෙති...පෙ.... මෙත්තං චෙතොවිමුත්තිං භාවෙති...පෙ.... කරුණං චෙතොවිමුත්තිං භාවෙති...පෙ.... මුදිතං 
                <pb ed="P" n="1.0039"/> චෙතොවිමුත්තිං භාවෙති...පෙ.... උපෙක්ඛං චෙතොවිමුත්තිං භාවෙති...පෙ.....
            </div>
        </div>
        <div class="paragraph" para="390-393">
            <span class="paranum">390-393</span>
            <div class="bodytext"> කායෙ කායානුපස්සී විහරති ආතාපී සම්පජානො සතිමා විනෙය්‍ය ලොකෙ අභිජ්ඣාදොමනස්සං; වෙදනාසු වෙදනානුපස්සී විහරති...පෙ.... චිත්තෙ චිත්තානුපස්සී විහරති...පෙ.... ධම්මෙසු ධම්මානුපස්සී විහරති ආතාපී සම්පජානො සතිමා විනෙය්‍ය ලොකෙ අභිජ්ඣාදොමනස්සං.</div>
        </div>
        <div class="paragraph" para="394-397">
            <span class="paranum">394-397</span>
            <div class="bodytext"> අනුප්පන්නානං පාපකානං අකුසලානං ධම්මානං අනුප්පාදාය ඡන්දං ජනෙති වායමති වීරියං 
                <span class="note">(විරියං (සී. ස්‍යා. කං. පී.))</span> ආරභති චිත්තං පග්ගණ්හාති පදහති; උප්පන්නානං පාපකානං අකුසලානං ධම්මානං පහානාය ඡන්දං ජනෙති වායමති වීරියං ආරභති චිත්තං පග්ගණ්හාති පදහති. අනුප්පන්නානං කුසලානං ධම්මානං උප්පාදාය ඡන්දං ජනෙති වායමති වීරියං ආරභති චිත්තං පග්ගණ්හාති පදහති; උප්පන්නානං කුසලානං ධම්මානං ඨිතියා අසම්මොසාය භිය්‍යොභාවාය වෙපුල්ලාය භාවනාය පාරිපූරියා ඡන්දං ජනෙති වායමති වීරියං ආරභති චිත්තං පග්ගණ්හාති පදහති.
            </div>
        </div>
        <div class="paragraph" para="398-401">
            <span class="paranum">398-401</span>
            <div class="bodytext"> ඡන්දසමාධිපධානසඞ්ඛාරසමන්නාගතං ඉද්ධිපාදං භාවෙති... වීරියසමාධිපධානසඞ්ඛාරසමන්නාගතං 
                <pb ed="V" n="1.0055"/> ඉද්ධිපාදං භාවෙති... චිත්තසමාධිපධානසඞ්ඛාරසමන්නාගතං ඉද්ධිපාදං භාවෙති... වීමංසාසමාධිපධානසඞ්ඛාරසමන්නාගතං ඉද්ධිපාදං භාවෙති....
            </div>
        </div>
        <div class="paragraph" para="402-406">
            <span class="paranum">402-406</span>
            <div class="bodytext"> සද්ධින්ද්‍රියං භාවෙති... වීරියින්ද්‍රියං භාවෙති... සතින්ද්‍රියං භාවෙති... සමාධින්ද්‍රියං භාවෙති... පඤ්ඤින්ද්‍රියං භාවෙති....</div>
        </div>
        <div class="paragraph" para="407-411">
            <span class="paranum">407-411</span>
            <div class="bodytext"> සද්ධාබලං 
                <pb ed="M" n="1.0042"/> භාවෙති... වීරියබලං භාවෙති... සතිබලං 
                <pb ed="T" n="1.0052"/> භාවෙති... සමාධිබලං භාවෙති... පඤ්ඤාබලං භාවෙති....
            </div>
        </div>
        <div class="paragraph" para="412-418">
            <span class="paranum">412-418</span>
            <div class="bodytext"> සතිසම්බොජ්ඣඞ්ගං භාවෙති... ධම්මවිචයසම්බොජ්ඣඞ්ගං භාවෙති... වීරියසම්බොජ්ඣඞ්ගං 
                <pb ed="P" n="1.0040"/> භාවෙති... පීතිසම්බොජ්ඣඞ්ගං භාවෙති... පස්සද්ධිසම්බොජ්ඣඞ්ගං භාවෙති... සමාධිසම්බොජ්ඣඞ්ගං භාවෙති... උපෙක්ඛාසම්බොජ්ඣඞ්ගං භාවෙති....
            </div>
        </div>
        <div class="paragraph" para="419-426">
            <span class="paranum">419-426</span>
            <div class="bodytext"> සම්මාදිට්ඨිං භාවෙති... සම්මාසඞ්කප්පං භාවෙති... සම්මාවාචං භාවෙති... සම්මාකම්මන්තං භාවෙති... සම්මාආජීවං භාවෙති... සම්මාවායාමං භාවෙති... සම්මාසතිං භාවෙති... සම්මාසමාධිං භාවෙති....</div>
        </div>
        <div class="paragraph" para="427-434">
            <span class="paranum">427-434</span>
            <div class="bodytext">
                <span class="note">(දී. නි. 2.173; ම. නි. 2.249; අ. නි. 8.65)</span> අජ්ඣත්තං රූපසඤ්ඤී බහිද්ධා රූපානි පස්සති පරිත්තානි සුවණ්ණදුබ්බණ්ණානි. ‘තානි අභිභුය්‍ය ජානාමි පස්සාමී’ති - එවංසඤ්ඤී හොති... අජ්ඣත්තං රූපසඤ්ඤී බහිද්ධා රූපානි පස්සති අප්පමාණානි සුවණ්ණදුබ්බණ්ණානි. ‘තානි අභිභුය්‍ය ජානාමි පස්සාමී’ති - එවංසඤ්ඤී හොති... අජ්ඣත්තං අරූපසඤ්ඤී බහිද්ධා රූපානි පස්සති පරිත්තානි සුවණ්ණදුබ්බණ්ණානි. ‘තානි අභිභුය්‍ය ජානාමි පස්සාමී’ති - එවංසඤ්ඤී හොති... අජ්ඣත්තං අරූපසඤ්ඤී බහිද්ධා රූපානි පස්සති අප්පමාණානි සුවණ්ණදුබ්බණ්ණානි. ‘තානි අභිභුය්‍ය ජානාමි පස්සාමී’ති - එවංසඤ්ඤී හොති... අජ්ඣත්තං 
                <pb ed="T" n="1.0053"/> අරූපසඤ්ඤී බහිද්ධා රූපානි පස්සති නීලානි නීලවණ්ණානි නීලනිදස්සනානි නීලනිභාසානි. ‘තානි අභිභුය්‍ය ජානාමි පස්සාමී’ති - එවංසඤ්ඤී හොති... අජ්ඣත්තං අරූපසඤ්ඤී බහිද්ධා රූපානි පස්සති පීතානි පීතවණ්ණානි පීතනිදස්සනානි පීතනිභාසානි. ‘තානි අභිභුය්‍ය ජානාමි පස්සාමී’ති - එවංසඤ්ඤී හොති... අජ්ඣත්තං අරූපසඤ්ඤී බහිද්ධා රූපානි පස්සති ලොහිතකානි ලොහිතකවණ්ණානි 
                <pb ed="V" n="1.0056"/> ලොහිතකනිදස්සනානි ලොහිතකනිභාසානි. ‘තානි අභිභුය්‍ය ජානාමි පස්සාමී’ති එවංසඤ්ඤී හොති... අජ්ඣත්තං අරූපසඤ්ඤී බහිද්ධා රූපානි පස්සති ඔදාතානි ඔදාතවණ්ණානි ඔදාතනිදස්සනානි ඔදාතනිභාසානි. ‘තානි අභිභුය්‍ය ජානාමි පස්සාමී’ති - එවංසඤ්ඤී හොති....
            </div>
        </div>
        <div class="paragraph" para="435-442">
            <span class="paranum">435-442</span>
            <div class="bodytext"> රූපී රූපානි පස්සති... අජ්ඣත්තං 
                <pb ed="P" n="1.0041"/> අරූපසඤ්ඤී බහිද්ධා රූපානි පස්සති සුභන්තෙව අධිමුත්තො හොති... සබ්බසො රූපසඤ්ඤානං සමතික්කමා පටිඝසඤ්ඤානං අත්ථඞ්ගමා නානත්තසඤ්ඤානං අමනසිකාරා අනන්තො 
                <pb ed="M" n="1.0043"/> ආකාසොති ආකාසානඤ්චායතනං උපසම්පජ්ජ විහරති... සබ්බසො ආකාසානඤ්චායතනං සමතික්කම්ම අනන්තං විඤ්ඤාණන්ති විඤ්ඤාණඤ්චායතනං උපසම්පජ්ජ විහරති... සබ්බසො විඤ්ඤාණඤ්චායතනං සමතික්කම්ම නත්ථි කිඤ්චීති ආකිඤ්චඤ්ඤායතනං 
                <pb ed="T" n="1.0054"/> උපසම්පජ්ජ විහරති... සබ්බසො ආකිඤ්චඤ්ඤායතනං සමතික්කම්ම නෙවසඤ්ඤානාසඤ්ඤායතනං උපසම්පජ්ජ විහරති... සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති....
            </div>
        </div>
        <div class="paragraph" para="443-452">
            <span class="paranum">443-452</span>
            <div class="bodytext"> පථවීකසිණං භාවෙති... ආපොකසිණං භාවෙති... තෙජොකසිණං භාවෙති... වායොකසිණං භාවෙති... නීලකසිණං භාවෙති... පීතකසිණං භාවෙති... ලොහිතකසිණං භාවෙති... ඔදාතකසිණං භාවෙති... ආකාසකසිණං භාවෙති... විඤ්ඤාණකසිණං භාවෙති....</div>
        </div>
        <div class="paragraph" para="453-462">
            <span class="paranum">453-462</span>
            <div class="bodytext"> අසුභසඤ්ඤං භාවෙති... මරණසඤ්ඤං භාවෙති... ආහාරෙ පටිකූලසඤ්ඤං භාවෙති... සබ්බලොකෙ අනභිරතිසඤ්ඤං 
                <span class="note">(අනභිරතසඤ්ඤං (සී. ස්‍යා. කං. පී.))</span> භාවෙති... අනිච්චසඤ්ඤං භාවෙති... අනිච්චෙ දුක්ඛසඤ්ඤං භාවෙති... දුක්ඛෙ අනත්තසඤ්ඤං භාවෙති... පහානසඤ්ඤං භාවෙති... විරාගසඤ්ඤං භාවෙති... නිරොධසඤ්ඤං භාවෙති....
            </div>
        </div>
        <div class="paragraph" para="463-472">
            <span class="paranum">463-472</span>
            <div class="bodytext"> අනිච්චසඤ්ඤං භාවෙති... අනත්තසඤ්ඤං භාවෙති... මරණසඤ්ඤං 
                <pb ed="P" n="1.0042"/> භාවෙති... ආහාරෙ පටිකූලසඤ්ඤං භාවෙති... සබ්බලොකෙ අනභිරතිසඤ්ඤං භාවෙති... අට්ඨිකසඤ්ඤං භාවෙති... පුළවකසඤ්ඤං 
                <span class="note">(පුළුවකසඤ්ඤං (ක.))</span> භාවෙති... විනීලකසඤ්ඤං භාවෙති... විච්ඡිද්දකසඤ්ඤං භාවෙති... උද්ධුමාතකසඤ්ඤං භාවෙති....
            </div>
        </div>
        <div class="paragraph" para="473-482">
            <span class="paranum">473-482</span>
            <div class="bodytext"> බුද්ධානුස්සතිං 
                <pb ed="V" n="1.0057"/> භාවෙති... ධම්මානුස්සතිං භාවෙති... සඞ්ඝානුස්සතිං භාවෙති... සීලානුස්සතිං භාවෙති... චාගානුස්සතිං භාවෙති... දෙවතානුස්සතිං 
                <pb ed="T" n="1.0055"/> භාවෙති... ආනාපානස්සතිං භාවෙති... මරණස්සතිං භාවෙති... කායගතාසතිං භාවෙති... උපසමානුස්සතිං භාවෙති....
            </div>
        </div>
        <div class="paragraph" para="483-492">
            <span class="paranum">483-492</span>
            <div class="bodytext"> පඨමජ්ඣානසහගතං 
                <pb ed="M" n="1.0044"/> සද්ධින්ද්‍රියං භාවෙති... වීරියින්ද්‍රියං භාවෙති... සතින්ද්‍රියං භාවෙති... සමාධින්ද්‍රියං භාවෙති... පඤ්ඤින්ද්‍රියං භාවෙති... සද්ධාබලං භාවෙති... වීරියබලං භාවෙති... සතිබලං භාවෙති... සමාධිබලං භාවෙති... පඤ්ඤාබලං භාවෙති....
            </div>
        </div>
        <div class="paragraph" para="493-562">
            <span class="paranum">493-562</span>
            <div class="bodytext"> ‘‘දුතියජ්ඣානසහගතං...පෙ.... තතියජ්ඣානසහගතං...පෙ.... චතුත්ථජ්ඣානසහගතං...පෙ.... මෙත්තාසහගතං...පෙ.... කරුණාසහගතං...පෙ.... මුදිතාසහගතං...පෙ.... උපෙක්ඛාසහගතං සද්ධින්ද්‍රියං භාවෙති... වීරියින්ද්‍රියං භාවෙති... සතින්ද්‍රියං 
                <pb ed="P" n="1.0043"/> භාවෙති... සමාධින්ද්‍රියං භාවෙති... පඤ්ඤින්ද්‍රියං භාවෙති... සද්ධාබලං භාවෙති... වීරියබලං භාවෙති... සතිබලං භාවෙති... සමාධිබලං භාවෙති... පඤ්ඤාබලං භාවෙති. අයං වුච්චති, භික්ඛවෙ - ‘භික්ඛු අරිත්තජ්ඣානො විහරති සත්ථුසාසනකරො ඔවාදපතිකරො, අමොඝං රට්ඨපිණ්ඩං භුඤ්ජති’. කො පන වාදො යෙ නං බහුලීකරොන්තී’’ති!
            </div>
        </div>
    </div>
    <div class="centre ct_vagga ending">අපරඅච්ඡරාසඞ්ඝාතවග්ගො අට්ඨාරසමො.</div>
</div>