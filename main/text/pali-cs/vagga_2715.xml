<div class="specialcaption ct_pannasaka">2. දුතියපණ්ණාසකං</div>
<div class="chapter ct_vagga" node-id="27150">
    <span class="chapter ct_vagga">(6) 1. පුග්ගලවග්ගො</span>
    <div class="chapter-contents">
        <div class="paragraph" para="53">
            <span class="paranum">53</span>
            <div class="bodytext"> ‘‘ද්වෙමෙ 
                <pb ed="V" n="1.0092"/>
                <pb ed="M" n="1.0076"/>, භික්ඛවෙ, පුග්ගලා ලොකෙ උප්පජ්ජමානා උප්පජ්ජන්ති බහුජනහිතාය බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සානං. කතමෙ ද්වෙ? තථාගතො ච අරහං සම්මාසම්බුද්ධො, රාජා ච චක්කවත්තී. ඉමෙ ඛො, භික්ඛවෙ, ද්වෙ පුග්ගලා ලොකෙ උප්පජ්ජමානා උප්පජ්ජන්ති බහුජනහිතාය බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සාන’’න්ති.
            </div>
        </div>
        <div class="paragraph" para="54">
            <span class="paranum">54</span>
            <div class="bodytext"> ‘‘ද්වෙමෙ, භික්ඛවෙ, පුග්ගලා ලොකෙ උප්පජ්ජමානා උප්පජ්ජන්ති අච්ඡරියමනුස්සා. කතමෙ 
                <pb ed="P" n="1.0077"/> ද්වෙ? තථාගතො ච අරහං සම්මාසම්බුද්ධො, රාජා ච චක්කවත්තී. ඉමෙ ඛො, භික්ඛවෙ, ද්වෙ පුග්ගලා ලොකෙ උප්පජ්ජමානා 
                <pb ed="T" n="1.0097"/> උප්පජ්ජන්ති අච්ඡරියමනුස්සා’’ති.
            </div>
        </div>
        <div class="paragraph" para="55">
            <span class="paranum">55</span>
            <div class="bodytext"> ‘‘ද්වින්නං, භික්ඛවෙ, පුග්ගලානං කාලකිරියා බහුනො ජනස්ස අනුතප්පා හොති. කතමෙසං ද්වින්නං? තථාගතස්ස ච අරහතො සම්මාසම්බුද්ධස්ස, රඤ්ඤො ච චක්කවත්තිස්ස. ඉමෙසං ඛො, භික්ඛවෙ, ද්වින්නං පුග්ගලානං කාලකිරියා බහුනො ජනස්ස අනුතප්පා හොතී’’ති.</div>
        </div>
        <div class="paragraph" para="56">
            <span class="paranum">56</span>
            <div class="bodytext"> ‘‘ද්වෙමෙ, භික්ඛවෙ, ථූපාරහා. කතමෙ ද්වෙ? තථාගතො ච අරහං සම්මාසම්බුද්ධො, රාජා ච චක්කවත්තී. ඉමෙ ඛො, භික්ඛවෙ, ද්වෙ ථූපාරහා’’ති.</div>
        </div>
        <div class="paragraph" para="57">
            <span class="paranum">57</span>
            <div class="bodytext"> ‘‘ද්වෙමෙ, භික්ඛවෙ, බුද්ධා. කතමෙ ද්වෙ? තථාගතො ච අරහං සම්මාසම්බුද්ධො, පච්චෙකබුද්ධො ච. ඉමෙ ඛො, භික්ඛවෙ, ද්වෙ බුද්ධා’’ති.</div>
        </div>
        <div class="paragraph" para="58">
            <span class="paranum">58</span>
            <div class="bodytext"> ‘‘ද්වෙමෙ 
                <pb ed="V" n="1.0093"/>, භික්ඛවෙ, අසනියා ඵලන්තියා න සන්තසන්ති. කතමෙ ද්වෙ? භික්ඛු ච ඛීණාසවො, හත්ථාජානීයො ච. ඉමෙ ඛො, භික්ඛවෙ, ද්වෙ අසනියා ඵලන්තියා න සන්තසන්තී’’ති.
            </div>
        </div>
        <div class="paragraph" para="59">
            <span class="paranum">59</span>
            <div class="bodytext"> ‘‘ද්වෙමෙ, භික්ඛවෙ, අසනියා ඵලන්තියා න සන්තසන්ති. කතමෙ ද්වෙ? භික්ඛු ච ඛීණාසවො, අස්සාජානීයො ච. ඉමෙ ඛො, භික්ඛවෙ, ද්වෙ අසනියා ඵලන්තියා න සන්තසන්තී’’ති.</div>
        </div>
        <div class="paragraph" para="60">
            <span class="paranum">60</span>
            <div class="bodytext"> ‘‘ද්වෙමෙ 
                <pb ed="M" n="1.0077"/>, භික්ඛවෙ, අසනියා ඵලන්තියා න සන්තසන්ති. කතමෙ ද්වෙ? භික්ඛු ච ඛීණාසවො, සීහො ච මිගරාජා. ඉමෙ ඛො, භික්ඛවෙ, ද්වෙ 
                <pb ed="T" n="1.0098"/> අසනියා ඵලන්තියා න සන්තසන්තී’’ති.
            </div>
        </div>
        <div class="paragraph" para="61">
            <span class="paranum">61</span>
            <div class="bodytext"> ‘‘ද්වෙමෙ, භික්ඛවෙ, අත්ථවසෙ සම්පස්සමානා කිංපුරිසා මානුසිං වාචං න භාසන්ති. කතමෙ ද්වෙ? මා ච මුසා භණිම්හා, මා ච පරං අභූතෙන අබ්භාචික්ඛිම්හාති. ඉමෙ ඛො, භික්ඛවෙ, ද්වෙ අත්ථවසෙ සම්පස්සමානා කිංපුරිසා මානුසිං වාචං න භාසන්තී’’ති.</div>
        </div>
        <div class="paragraph" para="62">
            <span class="paranum">62</span>
            <div class="bodytext"> ‘‘ද්වින්නං 
                <pb ed="P" n="1.0078"/> ධම්මානං, භික්ඛවෙ, අතිත්තො අප්පටිවානො මාතුගාමො කාලං කරොති. කතමෙසං ද්වින්නං? මෙථුනසමාපත්තියා ච විජායනස්ස ච. ඉමෙසං ඛො, භික්ඛවෙ, ද්වින්නං ධම්මානං අතිත්තො අප්පටිවානො මාතුගාමො කාලං කරොතී’’ති.
            </div>
        </div>
        <div class="paragraph" para="63">
            <span class="paranum">63</span>
            <div class="bodytext"> ‘‘අසන්තසන්නිවාසඤ්ච වො, භික්ඛවෙ, දෙසෙස්සාමි සන්තසන්නිවාසඤ්ච. තං සුණාථ, සාධුකං මනසි කරොථ; භාසිස්සාමී’’ති. ‘‘එවං, භන්තෙ’’ති ඛො තෙ භික්ඛූ භගවතො පච්චස්සොසුං. භගවා එතදවොච -</div>
            <div class="bodytext">‘‘කථඤ්ච, භික්ඛවෙ, අසන්තසන්නිවාසො හොති, කථඤ්ච අසන්තො සන්නිවසන්ති? ඉධ, භික්ඛවෙ, ථෙරස්ස භික්ඛුනො එවං හොති - ‘ථෙරොපි මං න වදෙය්‍ය, මජ්ඣිමොපි මං න වදෙය්‍ය, නවොපි මං න වදෙය්‍ය; ථෙරම්පාහං න වදෙය්‍යං, මජ්ඣිමම්පාහං න වදෙය්‍යං, නවම්පාහං න වදෙය්‍යං. ථෙරො චෙපි මං වදෙය්‍ය අහිතානුකම්පී මං වදෙය්‍ය නො හිතානුකම්පී, නොති නං වදෙය්‍යං විහෙඨෙය්‍යං 
                <span class="note">(විහෙසෙය්‍යං (සී. ස්‍යා. කං. පී.))</span> පස්සම්පිස්ස නප්පටිකරෙය්‍යං. මජ්ඣිමො චෙපි මං වදෙය්‍ය...පෙ.... නවො චෙපි මං වදෙය්‍ය අහිතානුකම්පී 
                <pb ed="V" n="1.0094"/> මං වදෙය්‍ය නො හිතානුකම්පී, නොති නං වදෙය්‍යං විහෙඨෙය්‍යං පස්සම්පිස්ස නප්පටිකරෙය්‍යං’ 
                <pb ed="T" n="1.0099"/>. මජ්ඣිමස්සපි භික්ඛුනො එවං හොති...පෙ.... නවස්සපි භික්ඛුනො එවං හොති - ‘ථෙරොපි මං න වදෙය්‍ය, මජ්ඣිමොපි මං න වදෙය්‍ය, නවොපි මං න වදෙය්‍ය; ථෙරම්පාහං න වදෙය්‍යං, මජ්ඣිමම්පාහං න වදෙය්‍යං, නවම්පාහං න වදෙය්‍යං. ථෙරො චෙපි මං වදෙය්‍ය අහිතානුකම්පී මං වදෙය්‍ය නො හිතානුකම්පී නොති නං වදෙය්‍යං විහෙඨෙය්‍යං පස්සම්පිස්ස 
                <pb ed="P" n="1.0079"/> නප්පටිකරෙය්‍යං. මජ්ඣිමො චෙපි මං වදෙය්‍ය...පෙ.... නවො චෙපි මං 
                <pb ed="M" n="1.0078"/> වදෙය්‍ය අහිතානුකම්පී මං වදෙය්‍ය නො හිතානුකම්පී, නොති නං වදෙය්‍යං විහෙඨෙය්‍යං පස්සම්පිස්ස නප්පටිකරෙය්‍යං’. එවං ඛො, භික්ඛවෙ, අසන්තසන්නිවාසො හොති, එවඤ්ච අසන්තො සන්නිවසන්ති.
            </div>
            <div class="bodytext">‘‘කථඤ්ච, භික්ඛවෙ, සන්තසන්නිවාසො හොති, කථඤ්ච සන්තො සන්නිවසන්ති? ඉධ, භික්ඛවෙ, ථෙරස්ස භික්ඛුනො එවං හොති - ‘ථෙරොපි මං වදෙය්‍ය, මජ්ඣිමොපි මං වදෙය්‍ය, නවොපි මං වදෙය්‍ය; ථෙරම්පාහං වදෙය්‍යං, මජ්ඣිමම්පාහං වදෙය්‍යං, නවම්පාහං වදෙය්‍යං. ථෙරො චෙපි මං වදෙය්‍ය හිතානුකම්පී මං වදෙය්‍ය නො අහිතානුකම්පී, සාධූති නං වදෙය්‍යං න විහෙඨෙය්‍යං පස්සම්පිස්ස පටිකරෙය්‍යං. මජ්ඣිමො චෙපි මං වදෙය්‍ය...පෙ.... නවො චෙපි මං වදෙය්‍ය හිතානුකම්පී මං වදෙය්‍ය නො අහිතානුකම්පී, සාධූති නං වදෙය්‍යං න නං විහෙඨෙය්‍යං පස්සම්පිස්ස පටිකරෙය්‍යං’. මජ්ඣිමස්සපි භික්ඛුනො එවං හොති...පෙ.... නවස්සපි භික්ඛුනො එවං හොති - ‘ථෙරොපි මං වදෙය්‍ය, මජ්ඣිමොපි මං වදෙය්‍ය, නවොපි මං වදෙය්‍ය; ථෙරම්පාහං වදෙය්‍යං, මජ්ඣිමම්පාහං වදෙය්‍යං, නවම්පාහං වදෙය්‍යං. ථෙරො චෙපි මං වදෙය්‍ය 
                <pb ed="T" n="1.0100"/> හිතානුකම්පී මං වදෙය්‍ය නො අහිතානුකම්පී, සාධූති නං වදෙය්‍යං න නං විහෙඨෙය්‍යං පස්සම්පිස්ස පටිකරෙය්‍යං. මජ්ඣිමො චෙපි මං වදෙය්‍ය...පෙ.... නවො චෙපි මං වදෙය්‍ය හිතානුකම්පී මං වදෙය්‍ය නො අහිතානුකම්පී, සාධූති නං වදෙය්‍යං න නං විහෙඨෙය්‍යං පස්සම්පිස්ස පටිකරෙය්‍යං’. එවං ඛො, භික්ඛවෙ, සන්තසන්නිවාසො හොති, එවඤ්ච සන්තො සන්නිවසන්තී’’ති.
            </div>
        </div>
        <div class="paragraph" para="64">
            <span class="paranum">64</span>
            <div class="bodytext"> ‘‘යස්මිං, භික්ඛවෙ, අධිකරණෙ උභතො වචීසංසාරො දිට්ඨිපළාසො චෙතසො ආඝාතො අප්පච්චයො අනභිරද්ධි අජ්ඣත්තං 
                <pb ed="P" n="1.0080"/> අවූපසන්තං හොති, තස්මෙතං, භික්ඛවෙ, අධිකරණෙ පාටිකඞ්ඛං - ‘දීඝත්තාය ඛරත්තාය වාළත්තාය සංවත්තිස්සති, භික්ඛූ ච න ඵාසුං 
                <span class="note">(ඵාසු (ක.))</span> විහරිස්සන්ති’. යස්මිඤ්ච ඛො, භික්ඛවෙ, අධිකරණෙ උභතො වචීසංසාරො දිට්ඨිපළාසො චෙතසො ආඝාතො අප්පච්චයො අනභිරද්ධි අජ්ඣත්තං සුවූපසන්තං හොති, තස්මෙතං, භික්ඛවෙ, අධිකරණෙ 
                <pb ed="V" n="1.0095"/> පාටිකඞ්ඛං - ‘න දීඝත්තාය ඛරත්තාය වාළත්තාය සංවත්තිස්සති, භික්ඛූ ච ඵාසුං විහරිස්සන්තී’’’ති.
            </div>
        </div>
    </div>
    <div class="centre ct_vagga ending">පුග්ගලවග්ගො පඨමො.</div>
</div>