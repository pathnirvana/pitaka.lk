<div class="chapter ct_vagga" node-id="47260">
    <span class="chapter ct_vagga">3. කුණ්ඩල කෙසී වග්ග</span>
    <div class="chapter-contents">
        <div class="subhead ct_sutta" node-id="47261">
            <span class="subhead ct_sutta">1. කුණ්ඩලකෙසාපදානය</span>
            <div class="subhead-contents">
                <div class="paragraph" para="1">
                    <span class="paranum">1</span>
                    <div class="bodytext">“මින් (පෙර) සියක් දහස්වන කපෙහි ලෝක නායකවූ, සියළු ධර්‍මයන්හි පරතෙරට ගිය පදුමුත්තර නම් බුදුරජතෙම ලොව පහළවිය.</div>
                </div>
                <div class="paragraph" para="2">
                    <span class="paranum">2</span>
                    <div class="bodytext">“එකල්හි මම හංසවතී නගරයෙහි නන්රුවනින් බබලන සිටු කුලයක උපන්නී, බොහෝ සුව විඳින්නියක් වීමි.</div>
                </div>
                <div class="paragraph" para="3">
                    <span class="paranum">3</span>
                    <div class="bodytext">“එම මහාවීරවූ බුදුරජුන් වෙත එළඹ දම් දෙසුම ඇසීමි. ඉන් හටගත් පැහැදීම ඇත්තාවූ මම බුදුරජුන් සරණකොට ගියෙමි.</div>
                </div>
                <div class="paragraph" para="4">
                    <span class="paranum">4</span>
                    <div class="bodytext">“එකල්හි මහා කාරුණීකවූ පදුමුත්තර නම් බුදුරජතෙම සුභ නම් භික්‍ෂුණියක් වහා දහම් අවබෝධ කරන්නාවූ භික්‍ෂුණීන් අතුරෙන් අගතැන්හි තැබූහ.</div>
                </div>
                <div class="paragraph" para="5">
                    <span class="paranum">5</span>
                    <div class="bodytext">“එය අසා ප්‍රමුදිතව බුදුරජුන්හට දන් දී, සිරසින් පාමුල වැටී එම තනතුර පැතීය.</div>
                </div>
                <div class="paragraph" para="6">
                    <span class="paranum">6</span>
                    <div class="bodytext">“මහාවීරවූ බුදුරජතෙමේ, “සොඳුර, තී විසින් පතන ලද යමක් වේ නම්, ඒ සියල්ල සමෘද්‍ධ වන්නේය. නිවනට පැමිණියා සුව ඇත්තියක් වනු මැනවැ” යි අනුමෝදනා කළ සේක.</div>
                </div>
                <div class="paragraph" para="7">
                    <span class="paranum">7</span>
                    <div class="bodytext">“මින් මතු සියක් දහස්වන කපෙහි ඔක්කාක කුලයෙහි උපදින්නාවූ නම්න් ගෞතම නම්වූ ශාස්තෘ තෙමේ ලොව පහල වන්නේය.</div>
                </div>
                <div class="paragraph" para="8">
                    <span class="paranum">8</span>
                    <div class="bodytext">“උන්වහන්සේගේ ධර්‍මයෙහි දායාදීවූ, ධර්‍මයෙන් නිර්මිත කළාක් වැනිවූ, ඖරස බුද්ධපුත්‍රීවූ, “භද්දකුණ්ඩලකෙසී” යයි බුද්‍ධශ්‍රාවිකාවක් වන්නෙහිය.”</div>
                </div>
                <div class="paragraph" para="9">
                    <span class="paranum">9</span>
                    <div class="bodytext">“මැනවින් කරන ලද එම කර්‍මය කරණ කොට ගෙනද, චිත්තප්‍රණිධීන් කරණ කොට ගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="10">
                    <span class="paranum">10</span>
                    <div class="bodytext">“ඉන් චුතව යාම දෙව්ලොවට ගියෙමි. මම ඉන් තුසිතයට ගියා, එතැනින් නිර්‍මාණරතියටද, ඉන් වසවර්ති පුරයටද ගියෙමි.</div>
                </div>
                <div class="paragraph" para="11">
                    <span class="paranum">11</span>
                    <div class="bodytext">“එම පුණ්‍ය කර්‍මයාගේ බලයෙන් යම් යම් තැනක උපදිම්ද, ඒ ඒ තන්හි රජුන්ගේ මෙහෙසිබව කෙළෙමි.</div>
                </div>
                <div class="paragraph" para="12">
                    <span class="paranum">12</span>
                    <div class="bodytext">“ඉන් චුතව මිනිසත් බැව්හි සක්විති රජුන්ගේද, මණ්ඩලීක රජුන්ගේද මෙහෙසිබව කෙළෙමි.</div>
                </div>
                <div class="paragraph" para="13">
                    <span class="paranum">13</span>
                    <div class="bodytext">“දෙව් මිනිස් දෙගතියෙහි සම්පත් අනුභවකොට, හැම තන්හි සුව ඇත්තීව, නොයෙක් කල්පයන්හි සැරිසැරීමි.</div>
                </div>
                <div class="paragraph" para="14">
                    <span class="paranum">14</span>
                    <div class="bodytext">“කථා කරන්නවුන් අතරින් ශ්‍රේෂ්ඨවූ, බ්‍රාහ්මණ වංශයෙහිවූ, මහත් යසස් ඇති, නම්න් කාශ්‍යප නම්වූ බුදුරජතෙම ලොව පහළවිය.</div>
                </div>
                <div class="paragraph" para="15">
                    <span class="paranum">15</span>
                    <div class="bodytext">“එකල්හි උතුම්වූ බාරාණසී නගරයෙහි මිනිසුනට අධිපතිවූ “කිකී” නම් කසීරජ තෙමේ මහර්ෂීවූ බුදුරජුන්ගේ උපස්ථායකයා විය.</div>
                </div>
                <div class="paragraph" para="16">
                    <span class="paranum">16</span>
                    <div class="bodytext">“එම (කිකී) රජුගේ සිව්වන දියණියවූ “භික්ඛුදාසී” යයි ප්‍රකටවූ මම බුදුරජාණන් වහන්සේගේ ධර්‍මය අසා පැවිද්ද රුචි කෙළෙමි.</div>
                </div>
                <div class="paragraph" para="17">
                    <span class="paranum">17</span>
                </div>
                <div class="paragraph" para="18">
                    <span class="paranum">18</span>
                    <div class="bodytext">“(පැවිදිවීම සඳහා) පිය (රජ) තෙම අපට නොඅනුදත්තේය. එකල්හි රාජ කන්‍යාවන්වූ, සුවසේ වැඩුණාවූ, බුදේ‍ධාපස්ථානයෙහි ඇලුනාවූ, ප්‍රමුදිතවූ (එම රජුගේ) දූවරුන් සත්දෙනෙකුවූ අපි ගිහිගෙහිදීම විසිදහසක් අවුරුදු කෞමාරී බ්‍රහ්මචර්‍ය්‍යයෙහි හැසුරුණෙමු.</div>
                </div>
                <div class="paragraph" para="19">
                    <span class="paranum">19</span>
                    <div class="bodytext">“(එම සත් දෙන නම්) සමණීද, සමණ ගුත්තාද, භික්‍ෂුණීද, භික්ඛුදායිකාද, ධම්මාද, සුධම්මාද, සත්වැනිවූ සංඝදාසියද,</div>
                </div>
                <div class="paragraph" para="20">
                    <span class="paranum">20</span>
                    <div class="bodytext">“(එම සත්දෙන පිළිවෙළින් අප බුදුන් කල) ඛෙමාවද, උප්පලවණ්ණාවද, පටාචාරාවද, එසේම මමද, කිසා ගෝතමීයද, ධම්මදින්නාවද, සත්වැනිවූ විශාඛාවද වේ.</div>
                </div>
                <div class="paragraph" para="21">
                    <span class="paranum">21</span>
                    <div class="bodytext">“මැනවින් කරණ ලද එම කර්‍මය කරණකොටගෙනද, චිත්ත ප්‍රණිධීන් කරණකොටගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="22">
                    <span class="paranum">22</span>
                    <div class="bodytext">“දැන් මේ අන්තිම භවයෙහි උතුම්වූ ගිරිව්‍රජ නගරයෙහි සමෘද්ධවූ සිටු කුලයක උපන්නී යම් කලෙක්හි මම යොවුන් බැව්හි සිටියාද,</div>
                </div>
                <div class="paragraph" para="23">
                    <span class="paranum">23</span>
                    <div class="bodytext">“(එකල්හි) මම වධය පිණිස ගෙනයන්නාවූ සොරෙකු දැක ඔහු කෙරෙහි ඇළුනී, මාගේ පිය තෙම ඔහු එම වධයෙන් දහසක් දීමෙන් මුදා</div>
                </div>
                <div class="paragraph" para="24">
                    <span class="paranum">24</span>
                    <div class="bodytext">“පියතෙම මාගේ අදහස දැන ඕහට පාවා දුන්නේය. මම ඕහට ඉතා විශ්වාසවූ, දයාවත්වූ, හිතවත්වූ තැනැත්තියක් වීමි.</div>
                </div>
                <div class="paragraph" para="25">
                    <span class="paranum">25</span>
                    <div class="bodytext">“දොස් සහිත අදහස් ඇති ඒ සතුරු තෙමේ මාගේ ආභරණ ලෝභයෙන් චොරප්පාත නම් පර්‍වතයට (මා) ගෙන ගොස් මැරීමට සිතීය.</div>
                </div>
                <div class="paragraph" para="26">
                    <span class="paranum">26</span>
                    <div class="bodytext">“එකල්හි මැනවින් කළ ඇඳිලි ඇති මම ස්වාමියාට වැඳ ජීවිතය රකින්නී මෙම වචනය කීමි.</div>
                </div>
                <div class="paragraph" para="27">
                    <span class="paranum">27</span>
                    <div class="bodytext">“ස්වාමීනි, මේ රුවන්මුවා අඟු පළඳනාවද, බොහෝවූ මුතුද, වෙරළුමිණිද යන සියල්ල ගනු මැනව. මාද දාසියකැයි ප්‍රකාශ කරනු මැනව.</div>
                </div>
                <div class="paragraph" para="28">
                    <span class="paranum">28</span>
                    <div class="bodytext">“සොඳුර බසිනු මැනව. දැඩිකොට නොහඬව. නොනසා ලබාගත හැකි ධනය ගැන මම නොදනිමි.</div>
                </div>
                <div class="paragraph" para="29">
                    <span class="paranum">29</span>
                    <div class="bodytext">“යම් තැනක පටන්කොට තමා සිහි කෙරෙම්ද, යම් තැනක පටන් කොට නුවණැතිබවට පැමිණියා වෙම්ද, මම ඔබ කෙරෙන් අන්‍යවූ ඉතා ප්‍රියවූවෙක් නොදනිමි.</div>
                </div>
                <div class="paragraph" para="30">
                    <span class="paranum">30</span>
                    <div class="bodytext">“එනු මැනව. මම පැදකුණු කොට වැළඳ ගන්නෙමි. දැන් නැවත ඔබගේ හා මගේ සඞ්ගමයක් නැත.”</div>
                </div>
                <div class="paragraph" para="31">
                    <span class="paranum">31</span>
                    <div class="bodytext">“සියළු තන්හි පුරිස් තෙම නුවණැත්තේ නොවේ. ඒ ඒ තන්හි විමසා බලනසුළුවූ ස්ත්‍රීහුද නුවණැතියෝ වෙති.</div>
                </div>
                <div class="paragraph" para="32">
                    <span class="paranum">32</span>
                    <div class="bodytext">“සියළු තන්හි පුරිස් තෙමේම නුවණැත්තේ නොවේ. වහා අභිවෘද්ධිය ගැන සිතා බලනසුළු ස්ත්‍රීහුද නුවණැත්තියෝ වෙති.</div>
                </div>
                <div class="paragraph" para="33">
                    <span class="paranum">33</span>
                    <div class="bodytext">“සැබවින්ම කෙටියෙන්ද, ඉක්මණින්ද, නොයෙක් අදහස් සිතීමි. ඌර්‍ණමෘගයා මෙන් එකල්හි මම මෙසේ සතුරා නැසීමි.</div>
                </div>
                <div class="paragraph" para="34">
                    <span class="paranum">34</span>
                    <div class="bodytext">“යමෙක් තෙම මතුවූ අදහස වහා අවබෝධ නොකෙරේ නම්, ඒ මඳ නුවණැත්තේ පර්‍වතයෙහි (වැටි නැසෙන) සොරෙකු මෙන් නැසේ.</div>
                </div>
                <div class="paragraph" para="35">
                    <span class="paranum">35</span>
                    <div class="bodytext">“යමෙක් තෙම මතුවූ අදහස වහා අවබෝධ කෙරේ නම්, එකල්හි මම සතුරාගෙන් මිදුනාක් මෙන් (හෙතෙම) සතුරු අවහිරයෙන් මිදේ.</div>
                </div>
                <div class="paragraph" para="36">
                    <span class="paranum">36</span>
                    <div class="bodytext">“එකල්හි එම සතුරා පර්‍වත ප්‍රපාතයෙහි හෙළා මම සෙතාම්බර (සුදු වස්ත්‍ර හඳිනා) නිවටුන්ගේ සමීපයට එළඹ පැවිදිවීමි.</div>
                </div>
                <div class="paragraph" para="37">
                    <span class="paranum">37</span>
                    <div class="bodytext">“එකල්හි මාගේ කෙස් සර්‍වාකාරයෙන් අඬුවෙන් උදුරා පැවිදිකරවා නිරතුරුව ස්වකීය ධර්‍මය කීහ.</div>
                </div>
                <div class="paragraph" para="38">
                    <span class="paranum">38</span>
                </div>
                <div class="paragraph" para="39">
                    <span class="paranum">39</span>
                    <div class="bodytext">“ඉක්බිති මම එය ඉගෙන හුදකලාව හිඳ, එම ධර්‍මය මෙනෙහි කෙළෙමි. සුනඛයෙක් තෙම කපා දමන ලද මිනිස් අතක් (ඩැහැ)ගෙනවුත් මාගේ සමිපයෙහි හෙලා ඉවත්ව ගියේය. ඒ පණුවන්ගෙන් ගැවසී ගත් අත දැක (පුලවක) පණුවන්ය යන නිමිත්ත ලැබීමි.</div>
                </div>
                <div class="paragraph" para="40">
                    <span class="paranum">40</span>
                    <div class="bodytext">“කලකිරුනී ඉන් නැගිට සහ ධාර්මිකයන්ගෙන් (එය) විචාළෙමි. ‘එම කරුණ ශාක්‍ය (පුත්‍ර) භික්‍ෂූහු දනිත්’ යයි ඔවුහු කීහ.</div>
                </div>
                <div class="paragraph" para="41">
                    <span class="paranum">41</span>
                    <div class="bodytext">“ඒ මම එම කරුණ බුදුසව්වන් වෙත එළඹ විචාරන්නෙමැ” යි (කීමි.) ඔවුහු මා ගෙන බුද්‍ධශ්‍රේෂ්ඨයන් වහන්සේගේ සමීපයට ගියාහුය.</div>
                </div>
                <div class="paragraph" para="42">
                    <span class="paranum">42</span>
                    <div class="bodytext">“ඒ ලෝකනායක තෙමේ ස්කන්‍ධ, ආයතන ධාතූහු අශුභයහ, අනිත්‍යයහ, දුඃඛයහ, අනාත්මයහ” යි මට දහම් දෙසූහ.</div>
                </div>
                <div class="paragraph" para="43">
                    <span class="paranum">43</span>
                </div>
                <div class="paragraph" para="44">
                    <span class="paranum">44</span>
                    <div class="bodytext">“මම උන්වහන්සේගේ ධර්‍මය අසා දහම් ඇස පිරිසිදු කෙළෙමි. ඉක්බිති දැනගන්නා ලද සදහම් ඇත්තී, පැවිද්දද, උපසම්පදාවද ඉල්වීමි. එකල්හි ලෝකනායක තෙමේ, “සොඳුරුවූ තැනැත්තිය මෙහි එව” යි වදාළ සේක. එකල්හි මම උපසපන්වූවා ජලය ස්වල්පයක් දුටිමි.</div>
                </div>
                <div class="paragraph" para="45">
                    <span class="paranum">45</span>
                    <div class="bodytext">“මම (ඒ ජලය ගෙන) පා සේදීමෙන් ඇතිවීම සහිතවූ විනාශය දැක එකල්හි සියළු සංස්කාරයෝ එසේයයි සිතීමි.</div>
                </div>
                <div class="paragraph" para="46">
                    <span class="paranum">46</span>
                    <div class="bodytext">“ඉක්බිති (ආශ්‍රවයන් තෘෂ්ණාදීන්ගේ වශයෙන්) නොගෙන මාගේ සිත සර්‍වාකාරයෙන් මිදුනේය.</div>
                </div>
                <div class="paragraph" para="47">
                    <span class="paranum">47</span>
                    <div class="bodytext">“බුදුසසුන කරන්නීවු (මම) ඎද්‍ධීන්හිද, දිව්‍ය ශ්‍රොත ධාතු ඥානයෙහිද වශීවෙමි. පර සිත් දනිමි.</div>
                </div>
                <div class="paragraph" para="48">
                    <span class="paranum">48</span>
                    <div class="bodytext">“පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියලු ආශ්‍රවයන් ක්‍ෂයකොට අති නිර්‍මලවූවා, පිරිසිදුවූවාද වෙමි.</div>
                </div>
                <div class="paragraph" para="49">
                    <span class="paranum">49</span>
                    <div class="bodytext">“මා විසින් ශාස්තෘ තෙමේ ඇසුරු කරන ලදී. බුදුරජාණන් වහන්සේගේ සසුන කරන ලදී. මහත්වූ බර බහා තබන ලදී. භව තෘෂ්ණාව නසන ලදී.</div>
                </div>
                <div class="paragraph" para="50">
                    <span class="paranum">50</span>
                    <div class="bodytext">“යමක් පිණිස ගිහිගෙන් නික්ම අනගාර්‍ය්‍ය නම්වූ සසුනෙහි පැවිදිවූවාද, මා විසින් සියළු සංයෝජනයන් ක්‍ෂයකිරීම නම්වූ නොවිසිරෙන ලද එම අර්ත්‍ථය ඇත්තේද වෙමි.</div>
                </div>
                <div class="paragraph" para="51">
                    <span class="paranum">51</span>
                    <div class="bodytext">“බුද්‍ධ ශ්‍රේෂ්ඨයන් වහන්සේගේ සසුනෙහි අර්ත්‍ථ, ධර්‍ම, නිරුක්තීන්හිද, එසේම ප්‍රතිභානයෙහිද, මාගේ ඤාණය මහත්ය, පිරිසිදුය.</div>
                </div>
                <div class="paragraph" para="52">
                    <span class="paranum">52</span>
                    <div class="bodytext">“මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නක් මෙන් බැඳුම් සිඳ, ආශ්‍රව රහිතව වෙසෙමි.</div>
                </div>
                <div class="paragraph" para="53">
                    <span class="paranum">53</span>
                    <div class="bodytext">“ඒකාන්තයෙන් බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. බුදුරජාණන් වහන්සේගේ සසුන කරණ ලදී.</div>
                </div>
                <div class="paragraph" para="54">
                    <span class="paranum">54</span>
                    <div class="bodytext">“සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.”</div>
                    <div class="bodytext">මෙහි මේ අයුරින් කුණ්ඩල කේසා භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">කුණ්ඩලකෙසාථේරියාපදානං පඨමං.</div>
        </div>
        <div class="subhead ct_sutta" node-id="47262">
            <span class="subhead ct_sutta">2. කිසා ගෝතමී අපදානය</span>
            <div class="subhead-contents">
                <div class="paragraph" para="55">
                    <span class="paranum">55</span>
                    <div class="bodytext">“මින් (පෙර) සියක් දහස්වන කපෙහි ලෝකනායකවූ, සියළු ධර්‍මයන්හි පරතෙරට ගිය පදුමුත්තර නම් බුදුරජතෙම ලොව පහලවිය.</div>
                </div>
                <div class="paragraph" para="56">
                    <span class="paranum">56</span>
                    <div class="bodytext">“එකල්හි මම හංසවතී නගරයෙහි එක්තරා කුල ගෙයක උපන්නී, තථාගතයන් වෙත් එළඹ උන්වහන්සේ සරණකොට ගියෙමි.</div>
                </div>
                <div class="paragraph" para="57">
                    <span class="paranum">57</span>
                    <div class="bodytext">“මිහිරිවූ, උත්තම ආස්වාදයවූ, සසර දුක සන්සිඳීමේ සුවය එළවන්නාවූ, චතුස්සත්‍යයෙන් යුක්තවූ උන්වහන්සේගේ ධර්‍මයද ඇසීමි.</div>
                </div>
                <div class="paragraph" para="58">
                    <span class="paranum">58</span>
                    <div class="bodytext">“එකල්හි පුරුෂෝත්තමවූ (සර්‍වඥ) වීර තෙමේ රූක්‍ෂ චීවරධාරීවූ භික්‍ෂුණියක් එතදග්‍රස්ථානයෙහි තබමින් වර්‍ණනය කළ සේක.</div>
                </div>
                <div class="paragraph" para="59">
                    <span class="paranum">59</span>
                    <div class="bodytext">“භික්‍ෂුණියගේ ගුණය අසා අපමණ ප්‍රීතිය උපදවා බුදුරජුන්හට ශක්තියවූ පරිද්දෙන්, බලයවූ පරිද්දෙන් සත්කාරකොට,</div>
                </div>
                <div class="paragraph" para="60">
                    <span class="paranum">60</span>
                    <div class="bodytext">“එම බුදුරජුන් (පාමුල) වැටී එකී තනතුර පැතීමි. (ලෝක)නායකවූ බුදුරජතෙමේ එකල්හි (මතු එම) තනතුර ලැබීමේ හේතුවෙන් අනුමෙවෙනි බණ දෙසූහ.</div>
                </div>
                <div class="paragraph" para="61">
                    <span class="paranum">61</span>
                    <div class="bodytext">“මින් (මතු) සියක් දහස්වන කපෙහි ඔක්කාක වංශයෙහි උපදින්නාවූ, නම්න් ගෞතම නම්වූ ශාස්තෘතෙමේ ලොව පහළ වන්නේය.</div>
                </div>
                <div class="paragraph" para="62">
                    <span class="paranum">62</span>
                    <div class="bodytext">“(තී) උන්වහන්සේගේ දහම්හි දායාදීවූ, ධර්‍මයෙන් නිර්මිත කළාක් වැනිවූ, ඖරස බුද්‍ධපුත්‍රීවූ, නම්න් ගෞතමී නම්වූ ශාස්තෘ ශ්‍රාවිකාවක් වන්නෙහිය.</div>
                </div>
                <div class="paragraph" para="63">
                    <span class="paranum">63</span>
                    <div class="bodytext">“එය අසා සතුටුව, එකල්හි දිවි ඇතිතාක් මෙත් සිත් ඇත්තී, (සිව්) පසයෙන් පස්මරුන් දිනූ බුදුරජුන්හට පරිවරණය කෙළෙමි.</div>
                </div>
                <div class="paragraph" para="64">
                    <span class="paranum">64</span>
                    <div class="bodytext">“මැනවින් කරන ලද එම කර්‍මය කරණ කොට ගෙනද, චිත්තප්‍රණිධීන් කරණ කොට ගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="65">
                    <span class="paranum">65</span>
                    <div class="bodytext">“කථා කරන්නවුන් අතරින් ශ්‍රේෂ්ඨවූ, බ්‍රාහ්මණ වංශයෙහිවූ, මහත් යසස් ඇති, නම්න් කාශ්‍යප නම්වූ බුදුරජතෙම ලොව පහළවිය.</div>
                </div>
                <div class="paragraph" para="66">
                    <span class="paranum">66</span>
                    <div class="bodytext">“එකල්හි උතුම්වූ බාරාණසී නගරයෙහි මිනිසුනට අධිපතිවූ “කිකී” නම් කසීරජතෙමේ මහර්ෂීවූ බුදුරජුන්ගේ උපස්ථායකයා විය.</div>
                </div>
                <div class="paragraph" para="67">
                    <span class="paranum">67</span>
                    <div class="bodytext">“එම රජුගේ ‘ධම්මා’ නම්න් ප්‍රකටවූ පස්වෙනි දුව වීමි. උතුම්වූ බුදුරජාණන් වහන්සේගේ ධර්‍මය අසා පැවිද්ද රුචි කෙළෙමි.</div>
                </div>
                <div class="paragraph" para="68">
                    <span class="paranum">68</span>
                </div>
                <div class="paragraph" para="69">
                    <span class="paranum">69</span>
                    <div class="bodytext">“පිය රජ තෙම අපට නොඅනුදත්තේය. එකල්හි රාජ කන්‍යාවන්වූ, සුවසේ වැඩුනාවූ, බුදේ‍ධාපස්ථානයෙහි ඇළුනාවූ, ප්‍රමුදිතවූ දූවරුන් සත්දෙනෙකු වූ අපි ගිහිගෙහිම විසි දහසක් අවුරුදු කුමරි බඹසරෙහි හැසිරුනෙමු.</div>
                </div>
                <div class="paragraph" para="70">
                    <span class="paranum">70</span>
                    <div class="bodytext">“සමණීද, සමණ ගුත්තාද, භික්ඛුණීද, භික්ඛුදායිකාද, ධම්මාද, සුධම්මාද, සත්වැනිවූ සංඝ දාසියද,</div>
                </div>
                <div class="paragraph" para="71">
                    <span class="paranum">71</span>
                    <div class="bodytext">“ඛොමාවද, උප්පලවණ්ණාවද, පටාචාරාවද, කුණ්ඩලාවද, මමද, ධම්මදින්නාවද, සත්වැනිවූ විශාඛාවද වේ.</div>
                </div>
                <div class="paragraph" para="72">
                    <span class="paranum">72</span>
                    <div class="bodytext">“මැනවින් කරන ලද එම කර්‍මය කරණ කොට ගෙනද, චිත්තප්‍රණිධීන් කරණ කොට ගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="73">
                    <span class="paranum">73</span>
                    <div class="bodytext">“දැන් මේ අන්තිම භවයෙහි මම දුගීවූ, ධනය නැත්තාවූ, නටුවාවූ සිටු කුලයක උපන්නී, ධනවත් කුලයකට ගියාය.</div>
                </div>
                <div class="paragraph" para="74">
                    <span class="paranum">74</span>
                    <div class="bodytext">“ස්වාමියා හැර සෙස්සෝ මට ධන නැත්තියයයි කියත්. යම් කලෙක්හි (මම) පුතෙකු සහිත වූයෙම් නම් එකල්හි සියල්ලන්ගේ දයාව ඇත්තියක් වීමි.</div>
                </div>
                <div class="paragraph" para="75">
                    <span class="paranum">75</span>
                    <div class="bodytext">“යම් කලෙක්හි මාගේ එම ලදරු පුත් තෙමේ කොමල අවයව ඇත්තේ, සුවසේ වඩන ලද්දේ, සිය පණ මෙන් ලැදිවූයේ වේද, එකල්හි මරු වසඟයට ගියේය.</div>
                </div>
                <div class="paragraph" para="76">
                    <span class="paranum">76</span>
                    <div class="bodytext">“ශෝකයෙන් පීඩිතවූවා, බැගෑවූ මුහුණු ඇත්තී, කඳුළු (පිරුණු) නෙත් ඇත්තී, හඬන මුඛ ඇත්තී, මම මළකුණ ගෙන විලාප කියමින් ඇවිදිමි.</div>
                </div>
                <div class="paragraph" para="77">
                    <span class="paranum">77</span>
                    <div class="bodytext">“එකල්හි එක් අයෙකු විසින් දක්වන ලද්දීවූ (මම) බුදුරජුන් වෙත එළඹ, “පින්වතුන් වහන්ස, පුතු ජීවත් කරන්නාවූ බෙහෙත් දෙනු මැනවැ” යි කීමි.</div>
                </div>
                <div class="paragraph" para="78">
                    <span class="paranum">78</span>
                    <div class="bodytext">“යම් ගෙයක මළ කෙණෙක් නොවෙත්නම් එම ගෙයින් අබ ඇටයක් ගෙන එව” යි හික්මවීමේ උපායයෛහි දක්‍ෂවූ බුදුරජතෙම කීහ.</div>
                </div>
                <div class="paragraph" para="79">
                    <span class="paranum">79</span>
                    <div class="bodytext">“එකල්හි සැවතට ගොස් එබඳු ගෘහයක් නොලැබීමි. එබඳු ගෙයකින් (ගතයුතු) අබ ඇටයක් නම් කොයින්ද, එබැවින් මම සිහි ලැබුවා,</div>
                </div>
                <div class="paragraph" para="80">
                    <span class="paranum">80</span>
                    <div class="bodytext">“මළකුණ බැහැරදමා බුදුරජුන් වෙත එළඹියෙමි. දුරදීම මා දැක මධුර ස්වර ඇති උන්වහන්සේ මෙසේ වදාළ සේක.</div>
                </div>
                <div class="paragraph" para="81">
                    <span class="paranum">81</span>
                    <div class="bodytext">“යමෙක් තෙම උදය-ව්‍යය නොදකිමින් අවුරුදු සීයක් ජීවත් වන්නේ නම් (එයට වඩා) උදය-ව්‍යය දක්නහුගේ එක දිනක් ජීවත්වීම ශ්‍රේෂ්ඨය.</div>
                </div>
                <div class="paragraph" para="82">
                    <span class="paranum">82</span>
                    <div class="bodytext">“යම් මේ අනිත්‍යතාවයක් වේ නම් (එය) එක ගමකට පමණක් හිමි ධර්‍මයක් නොවේ. නියම් ගමකට පමණක් හිමි ධර්‍මයක්ද නොවේ. දෙවියන් සහිතවූ සකල ලෝකයටම (හිමි) මෙම (අනිත්‍ය) ධර්‍මයමැයි.”</div>
                </div>
                <div class="paragraph" para="83">
                    <span class="paranum">83</span>
                    <div class="bodytext">“ඒ මම මේ ගාථාවන් අසා දහම් ඇස පිරිසිදු කෙළෙමි. ඒ හේතුවෙන් අවබෝධ කළ සදහම් ඇත්තී, අනගාර්‍ය්‍ය නම්වූ සසුනෙහි පැවිදිවීමි.</div>
                </div>
                <div class="paragraph" para="84">
                    <span class="paranum">84</span>
                    <div class="bodytext">“එසේ පැවිදිවූවා, බුදුසසුනෙහි යෙදෙන්නී නොබෝ කලකින්ම රහත්බවට පැමිණියාය.</div>
                </div>
                <div class="paragraph" para="85">
                    <span class="paranum">85</span>
                    <div class="bodytext">“බුදුසසුන කරන්නීවු (මම) ඎද්‍ධීන්හිද, දිව්‍ය ශ්‍රොත ධාතු ඥානයෙහිද වශීවෙමි. පර සිත් දනිමි.</div>
                </div>
                <div class="paragraph" para="86">
                    <span class="paranum">86</span>
                    <div class="bodytext">“පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියලු ආශ්‍රවයන් ක්‍ෂයකොට අති නිර්‍මලවූවා, පිරිසිදුවූවාද වෙමි.</div>
                </div>
                <div class="paragraph" para="87">
                    <span class="paranum">87</span>
                    <div class="bodytext">“මා විසින් ශාස්තෘ තෙමේ ඇසුරු කරන ලදී. බුදුරජාණන් වහන්සේගේ සසුන කරන ලදී. මහත්වූ බර බහා තබන ලදී. භව තෘෂ්ණාව නසන ලදී.</div>
                </div>
                <div class="paragraph" para="88">
                    <span class="paranum">88</span>
                    <div class="bodytext">“යමක් පිණිස ගිහිගෙන් නික්ම අනගාර්‍ය්‍ය නම්වූ සසුනෙහි පැවිදිවූවාද, මා විසින් සියළු සංයෝජනයන් ක්‍ෂයකිරීම නම්වූ නොවිසිරෙන ලද එම අර්ත්‍ථය ඇත්තේද වෙමි.</div>
                </div>
                <div class="paragraph" para="89">
                    <span class="paranum">89</span>
                    <div class="bodytext">“බුද්‍ධ ශ්‍රේෂ්ඨයන් වහන්සේගේ සසුනෙහි අර්ත්‍ථ, ධර්‍ම, නිරුක්තීන්හිද, එසේම ප්‍රතිභානයෙහිද, මාගේ ඤාණය මහත්ය, පිරිසිදුය.</div>
                </div>
                <div class="paragraph" para="90">
                    <span class="paranum">90</span>
                    <div class="bodytext">“කසලගොඩින්ද, සොහොනින්ද, වීථියෙන්ද, (වැරහැලි) ගෙනවුත් ඉන් රූක්‍ෂවූ සඟල සිවුරක් කොට දරයි.</div>
                </div>
                <div class="paragraph" para="91">
                    <span class="paranum">91</span>
                    <div class="bodytext">“පස්මරුන් ජයගත් බුදුරජතෙම එම රූක්‍ෂ චීවරධාරී ගුණයෙහි තුටුවූයේ (මා) පිරිස් මැදදී එතදග්‍රස්ථානයෙහි තැබූහ.</div>
                </div>
                <div class="paragraph" para="92">
                    <span class="paranum">92</span>
                    <div class="bodytext">“මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නක් මෙන් බැඳුම් සිඳ, ආශ්‍රව රහිතව වෙසෙමි.</div>
                </div>
                <div class="paragraph" para="93">
                    <span class="paranum">93</span>
                    <div class="bodytext">“ඒකාන්තයෙන් බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. බුදුරජාණන් වහන්සේගේ සසුන කරණ ලදී.</div>
                </div>
                <div class="paragraph" para="94">
                    <span class="paranum">94</span>
                    <div class="bodytext">“සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.”</div>
                    <div class="bodytext">මෙහි මේ අයුරින් කිසා ගෝතමී භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">කිසාගොතමීථේරියාපදානං දුතියං.</div>
        </div>
        <div class="subhead ct_sutta" node-id="47263">
            <span class="subhead ct_sutta">3. ධම්මදින්නාපදානය</span>
            <div class="subhead-contents">
                <div class="paragraph" para="95">
                    <span class="paranum">95</span>
                    <div class="bodytext">“මින් (පෙර) සියක් දහස්වන කපෙහි ලෝක නායකවූ, සියළු ධර්‍මයන්හි පරතෙරෙට ගිය පදුමුත්තර නම් බුදුරජතෙම ලොව පහළවිය.</div>
                </div>
                <div class="paragraph" para="96">
                    <span class="paranum">96</span>
                    <div class="bodytext">“එකල්හි මම හංසවතී නගරයෙහි එක්තරා කුලයක පැණවත්වූ, සිල්වත්වූ අනුන්ගේ කටයුතු කරන්නියක් වීමි.</div>
                </div>
                <div class="paragraph" para="97">
                    <span class="paranum">97</span>
                    <div class="bodytext">“පදුමුත්තර බුදුරජුන්ගේ සුජාත නම් අගසව් තෙමේ විහාරයෙන් නික්ම පිඬු පිණිස යයි.</div>
                </div>
                <div class="paragraph" para="98">
                    <span class="paranum">98</span>
                    <div class="bodytext">“එකල්හි දිය අදින්නියක්වූ (මම) කළයක් ගෙන යන්නී, උන්වහන්සේ දැක පහන්වූවා, සියතින් කැවුමක් දුනිමි.</div>
                </div>
                <div class="paragraph" para="99">
                    <span class="paranum">99</span>
                    <div class="bodytext">“ඒ තෙමේ එහිම වැඩහුන්නේ වැළඳීය. එතැනින් හේ ගෙට පමුණුවා උන්වහන්සේට බොජුන් පිළිගැන්වීමි.</div>
                </div>
                <div class="paragraph" para="100">
                    <span class="paranum">100</span>
                    <div class="bodytext">“ඉක්බිති මාගේ ස්වාමි තෙමේ (මා) ස්වකීය යෙහෙලිය කළේය. නැන්දනිය සමග ගොස් සම්බුදුරජුන් වැන්දෙමි.</div>
                </div>
                <div class="paragraph" para="101">
                    <span class="paranum">101</span>
                    <div class="bodytext">“එකල්හි එම බුදුරජතෙම ධර්‍මකථිකවූ භික්‍ෂුණියක් පසසමින් එතදග්‍රස්ථානයෙහි තැබූහ. එය අසා සතුටුවූ මම,</div>
                </div>
                <div class="paragraph" para="102">
                    <span class="paranum">102</span>
                    <div class="bodytext">“සංඝයා සහිතවූ ලෝක නායක බුදුරජුන් පවරා මහ දන්දී එම තනතුර පැතීමි.</div>
                </div>
                <div class="paragraph" para="103">
                    <span class="paranum">103</span>
                    <div class="bodytext">“ඉක්බිති මේඝ නාදයකට බඳු මිහිරි ස්වර ඇති බුදුරජතෙම මට මෙසේ වදාළ සේක. “මාගේ උවටැනෙහි නිරතවූ සඞ්ඝයා සහිතව (මා) වළඳවන්නාවූ,</div>
                </div>
                <div class="paragraph" para="104">
                    <span class="paranum">104</span>
                    <div class="bodytext">“සදහම් ඇසුමෙහි යෙදුනාවූ, ගුණ වැඩිදියුණු කළ සිත් ඇති, සොඳුරුවූ තැනැත්තියත ප්‍රමුදිත වන්න. පැතුමෙහි විපාකය ලබන්නෙහිය.</div>
                </div>
                <div class="paragraph" para="105">
                    <span class="paranum">105</span>
                    <div class="bodytext">“මින් මතු සියක්දහස්වන කපෙහි ඔක්කාක කුලයෙහි උපදින්නාවූ නම්න් ගෞතම නම්වූ ශාස්තෘතෙමේ ලොව පහළවන්නේය.</div>
                </div>
                <div class="paragraph" para="106">
                    <span class="paranum">106</span>
                    <div class="bodytext">“උන්වහන්සේගේ දහම්හි දායාදීවූ, ධර්‍මයෙන් නිර්මිත කළාක් වැනිවූ, ඖරස (බුද්‍ධ) පුත්‍රීවූ, නම්න් “ධම්මදින්නා” නම්වූ බුද්ධ ශ්‍රාවිකාවක් වන්නෙහිය.</div>
                </div>
                <div class="paragraph" para="107">
                    <span class="paranum">107</span>
                    <div class="bodytext">“එය අසා සතුටුව එකල්හි දිවි ඇතිතාක් මෙත් සිත් ඇත්තී (සිව්)පසයෙන් පස්මරුන් දිනූ බුදුරජුන්හට පරිවරණය කෙළෙමි.</div>
                </div>
                <div class="paragraph" para="108">
                    <span class="paranum">108</span>
                    <div class="bodytext">“මැනවින් කරන ලද එම කර්‍මය කරණ කොට ගෙනද, චිත්තප්‍රණිධීන් කරණ කොට ගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="109">
                    <span class="paranum">109</span>
                </div>
                <div class="paragraph" para="110">
                    <span class="paranum">110</span>
                    <div class="bodytext">“කථා කරන්නවුන් අතරින් ශ්‍රේෂ්ඨවූ, බ්‍රාහ්මණ වංශයෙහිවූ, මහත් යසස් ඇති, නම්න් කාශ්‍යප නම්වූ බුදුරජතෙම ලොව පහළවිය.</div>
                </div>
                <div class="paragraph" para="111">
                    <span class="paranum">111</span>
                    <div class="bodytext">“එම රජුගේ ‘සුධම්මා’ නම්න් ප්‍රකටවූ සවැනි දුව වීමි. උතුම්වූ බුදුරජාණන් වහන්සේගේ ධර්‍මය අසා පැවිද්ද රුචි කෙළෙමි.</div>
                </div>
                <div class="paragraph" para="112">
                    <span class="paranum">112</span>
                    <div class="bodytext">“(පැවිදිවීම සඳහා) පිය (රජ) තෙම අපට නොඅනුදත්තේය. එකල්හි රාජ කන්‍යාවන්වූ, සුවසේ වැඩුණාවූ, බුදේ‍ධාපස්ථානයෙහි ඇලුනාවූ, ප්‍රමුදිතවූ (එම රජුගේ) දූවරුන් සත්දෙනෙකුවූ අපි ගිහිගෙහිදීම විසිදහසක් අවුරුදු කෞමාරී බ්‍රහ්මචර්‍ය්‍යයෙහි හැසුරුණෙමු.</div>
                </div>
                <div class="centre ending">තතියං භාණවාරං.</div>
                <div class="paragraph" para="113">
                    <span class="paranum">113</span>
                </div>
                <div class="paragraph" para="114">
                    <span class="paranum">114</span>
                    <div class="bodytext">“(එම සත්දෙන පිළිවෙළින් අප බුදුන් කල) ඛෙමාවද, උප්පලවණ්ණාවද, පටාචාරාවද, එසේම මමද, කිසා ගෝතමීයද, ධම්මදින්නාවද, සත්වැනිවූ විශාඛාවද වේ.</div>
                </div>
                <div class="paragraph" para="115">
                    <span class="paranum">115</span>
                </div>
                <div class="paragraph" para="116">
                    <span class="paranum">116</span>
                    <div class="bodytext">“මැනවින් කරණ ලද එම කර්‍මය කරණකොටගෙනද, චිත්ත ප්‍රණිධීන් කරණකොටගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="117">
                    <span class="paranum">117</span>
                    <div class="bodytext">“දැන් මේ අන්තිම භවයෙහි උතුම්වූ ගිරිව්‍රජ පුරයෙහි සියළු සැප සම්පතින් සමෘද්ධවූ, පිරුණාවූ සිටු කුලයක උපන්නී,</div>
                </div>
                <div class="paragraph" para="118">
                    <span class="paranum">118</span>
                    <div class="bodytext">යම් කලෙක්හි රූපයෙන් හා ගුණයෙන් යුක්තවූවා, ප්‍රථම යෞවනයෙහි සිටියා(වූද) එකල්හි අනික් කුලයකට (විවාහකව) ගොස් සැපතින් යුක්තවූවා විසීමි.</div>
                </div>
                <div class="paragraph" para="119">
                    <span class="paranum">119</span>
                    <div class="bodytext">“මාගේ මනා නුවණැති හිමි තෙමේ බුදුරජුන් වෙත එළඹ දම් දෙසුම් අසා අනාගාමී ඵලයට පැමිණියේය.</div>
                </div>
                <div class="paragraph" para="120">
                    <span class="paranum">120</span>
                    <div class="bodytext">“එකල්හි (මම) ඔහු අනුදැන අනගාර්‍ය්‍ය නම්වු සසුනෙහි පැවිදිවීමි. නොබෝ කලකින්ම රහත්බවට පැමිණියෙමි.</div>
                </div>
                <div class="paragraph" para="121">
                    <span class="paranum">121</span>
                    <div class="bodytext">“එකල්හි ඒ උපාසක තෙමේ මා වෙත එළඹ, ගැඹුරුවූ, සියුම්වූ ප්‍රශ්ණයක් විචාළේය. මම ඒ සියල්ල විසඳීමි එම ගුණයෙහි සතුටුවූ තථාගත තෙම, “මහණෙනි, මෙසේ දරව්. මෙබඳුවූ අනික් ධර්‍ම කථික භික්‍ෂුණියක් නොදකිමැ” යි මා එතදග්‍රස්ථානයෙහි තැබීය.</div>
                </div>
                <div class="paragraph" para="122">
                    <span class="paranum">122</span>
                </div>
                <div class="paragraph" para="123">
                    <span class="paranum">123</span>
                    <div class="bodytext">“එම ගුණයෙහි සතුටුවූ තථාගත තෙම, “මහණෙනි, මෙසේ දරව්. ධම්මදින්නා තොමෝ යම් සේ ප්‍රාඥ නම් මෙබඳුවූ අනික් ධර්‍මකථික භික්‍ෂුණියක් නොදකිමැ” යි මා එතදග්‍රස්ථානයෙහි තැබූහ. මෙසේ මම නුවණැතිවූවා, බුදුරජුන් අනුකම්පා කරන ලද්දී (වීමි.)</div>
                </div>
                <div class="paragraph" para="124">
                    <span class="paranum">124</span>
                    <div class="bodytext">“මා විසින් ශාස්තෘ තෙමේ ඇසුරු කරන ලදී. බුදුරජාණන් වහන්සේගේ සසුන කරන ලදී. මහත්වූ බර බහා තබන ලදී. භව තෘෂ්ණාව නසන ලදී.</div>
                </div>
                <div class="paragraph" para="125">
                    <span class="paranum">125</span>
                    <div class="bodytext">“යමක් පිණිස ගිහිගෙන් නික්ම අනගාර්‍ය්‍ය නම්වූ සසුනෙහි පැවිදිවූවාද, මා විසින් සියළු සංයෝජනයන් ක්‍ෂය කිරීම නම්වූ පැමිණෙන ලද එම අර්‍ථය ඇත්තේද වෙයි.</div>
                </div>
                <div class="paragraph" para="126">
                    <span class="paranum">126</span>
                    <div class="bodytext">“බුදුසසුන කරන්නීවූ (මම) ඎද්‍ධීන්හිද, දිව්‍ය ශ්‍රෝත ධාතු ඥානයෙහිද වශීවෙමි. පර සිත් දනිමි.</div>
                </div>
                <div class="paragraph" para="127">
                    <span class="paranum">127</span>
                    <div class="bodytext">“පෙර විසූ කඳ පිළිවෙළ දනිමි. දිවැස පිරිසිදු කරන ලදි. සියළු ආශ්‍රවයන් ක්‍ෂය කොට අති නිර්‍මල වූවා, පිරිසිදුවූවාද වෙමි.</div>
                </div>
                <div class="paragraph" para="128">
                    <span class="paranum">128</span>
                    <div class="bodytext">“මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නක් මෙන් බැඳුම් සිඳ, ආශ්‍රව රහිතව වෙසෙමි.</div>
                </div>
                <div class="paragraph" para="129">
                    <span class="paranum">129</span>
                    <div class="bodytext">“ඒකාන්තයෙන් බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. බුදුරජාණන් වහන්සේගේ සසුන කරණ ලදී.</div>
                </div>
                <div class="paragraph" para="130">
                    <span class="paranum">130</span>
                    <div class="bodytext">“සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.”</div>
                    <div class="bodytext">මෙහි මේ අයුරින් ධම්මදින්නා භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">ධම්මදින්නාථේරියාපදානං තතියං.</div>
        </div>
        <div class="subhead ct_sutta" node-id="47264">
            <span class="subhead ct_sutta">4. සකුලාපදානය</span>
            <div class="subhead-contents">
                <div class="paragraph" para="131">
                    <span class="paranum">131</span>
                    <div class="bodytext">“මින් (පෙර) සියක් දහස්වන කපෙහි පස්මරුන් දිනූ, සියළු දහම්හි පරතෙරට ගිය පදුමුත්තර නම් බුදුරජතෙම ලොව පහළවිය.</div>
                </div>
                <div class="paragraph" para="132">
                    <span class="paranum">132</span>
                    <div class="bodytext">“දෙවියන් සහිත ලෝකයෙහි සව්සත්නට වැඩ පිණිසද පිළිපන්නාවූ, කථා කරන්නවුන් අතුරෙන් උතුම්වූ, පුරුෂ ශ්‍රේෂ්ඨවූ,</div>
                </div>
                <div class="paragraph" para="133">
                    <span class="paranum">133</span>
                    <div class="bodytext">“යසසින් අගතැන් පත්වූ, ශ්‍රීමත්වූ, කීර්තිවර්‍ණයන් උසුලන්නාවූ, සියළු ලෝවැස්සන් විසින් පුදන ලද්දීවූ, සව් දිගුන්හි ප්‍රකටවූ, කෙළෙස් සතුරන් දිනූ,</div>
                </div>
                <div class="paragraph" para="134">
                    <span class="paranum">134</span>
                    <div class="bodytext">“තරණය කළ විචිකිච්ඡා ඇති, ඉක්මවූ සැක ඇති, සම්පූර්‍ණවූ මනො සඞ්කල්ප ඇති හෙතෙම උතුම්වු සම්‍යක් සම්බෝධියට පැමිණි සේක.</div>
                </div>
                <div class="paragraph" para="135">
                    <span class="paranum">135</span>
                    <div class="bodytext">“නොඋපන් මග උපදවන්නාවූ තථාගත තෙම නොදෙසන ලද්දක් දෙසූහ. නොඋපදවන ලද්දක් ඉපදවූහ.</div>
                </div>
                <div class="paragraph" para="136">
                    <span class="paranum">136</span>
                    <div class="bodytext">“මාර්‍ගය ගැන අවබෝධය ඇති, මාර්‍ගය දන්නාවූ, මාර්‍ගය දේශනා කරන්නාවූ නර ශ්‍රේෂ්ඨ තෙමේ, මාර්‍ගයෙහි දක්‍ෂවූ, නරදම් සැරීන් අතුරෙන් උතුම්වූ, ශාස්තෘවූ,</div>
                </div>
                <div class="paragraph" para="137">
                    <span class="paranum">137</span>
                    <div class="bodytext">“මාර්‍ග දේශකවූ මහා කාරුණික තෙමේ එකල්හි දහම් දෙසති. කාම මඩෙහි ගිලුනු සත්ත්‍වයන් (ඉන්) ගොඩදමති.</div>
                </div>
                <div class="paragraph" para="138">
                    <span class="paranum">138</span>
                    <div class="bodytext">“එකල්හි මම හංසවතී නගරයෙහි මනා රූ ඇත්තාවූ, ධනවත්වූ, දයාවත්වූ, ශ්‍රීමත්වූ රජදුවක් වූවා,</div>
                </div>
                <div class="paragraph" para="139">
                    <span class="paranum">139</span>
                    <div class="bodytext">“ආනන්‍ද මහරජුගේ අතිශය ශෝභනවූ දුවණියද, පදුමුත්තර නමැත්තහුගේ (පදුමුත්තර බුදුරජුගේ) වෙන මව් දරු සොහොයුරියද වීමි.</div>
                </div>
                <div class="paragraph" para="140">
                    <span class="paranum">140</span>
                    <div class="bodytext">“මම සව් බරණින් සැරසුනී, රාජ කන්‍යාවන්ගෙන් යුක්තවූවා, මහා වීර බුදුරජුන් වෙත එළඹ දහම් දෙසුම් ඇසීමි.</div>
                </div>
                <div class="paragraph" para="141">
                    <span class="paranum">141</span>
                    <div class="bodytext">“එකල්හි එම තථාගත තෙම පිරිස් මැදදී දිවැස් ඇති භික්‍ෂුණියකට පසසමින් ඇය අග්‍රස්ථානයෙහි තැබූහ.</div>
                </div>
                <div class="paragraph" para="142">
                    <span class="paranum">142</span>
                    <div class="bodytext">“මම එය අසා සතුටුවූවා, බුදුරජුන්හට දනක් දී, සම්බුදුරජුන් පුදා, දිවැස පැතීමි.</div>
                </div>
                <div class="paragraph" para="143">
                    <span class="paranum">143</span>
                    <div class="bodytext">“එකල්හි ශාස්තෘතෙමේ මට (මෙසේ) වදාළ සේක. “නන්දාවෙනි, පතන ලද්ද ලබන්නෙහිය. ප්‍රදීප-ධර්‍ම දානයන්ගේ මේ විපාකය මැනවින්ම නිශ්චිතය.</div>
                </div>
                <div class="paragraph" para="144">
                    <span class="paranum">144</span>
                    <div class="bodytext">“මින් මතු සියක්දහස්වන කපෙහි ඔක්කාක කුලයෙහි උපදින්නාවූ නම්න් ගෞතම නම්වූ ශාස්තෘතෙමේ ලොව පහළවන්නේය.</div>
                </div>
                <div class="paragraph" para="145">
                    <span class="paranum">145</span>
                    <div class="bodytext">“උන්වහන්සේගේ දහම්හි දායාදීවූ, ධර්‍මයෙන් නිර්මිත කළාක් වැනිවූ, ඖරස (බුද්‍ධ) පුත්‍රීවූ, නම්න් සකුලා නම්වූ ශාස්තෘ ශ්‍රාවිකාවක් වන්නෙහිය.</div>
                </div>
                <div class="paragraph" para="146">
                    <span class="paranum">146</span>
                    <div class="bodytext">“මැනවින් කරන ලද එම කර්‍මය කරණ කොට ගෙනද, චිත්තප්‍රණිධීන් කරණ කොට ගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="147">
                    <span class="paranum">147</span>
                    <div class="bodytext">“කථා කරන්නවුන් අතරින් ශ්‍රේෂ්ඨවූ, බ්‍රාහ්මණ වංශයෙහිවූ, මහත් යසස් ඇති, නම්න් කාශ්‍යප නම්වූ බුදුරජතෙම ලොව පහළවිය.</div>
                </div>
                <div class="paragraph" para="148">
                    <span class="paranum">148</span>
                    <div class="bodytext">එකල්හි මම හුදකලාව හැසිරෙන්නාවූ පිරිවැජි ස්ත්‍රියක් වීමි. පිඬු පිණිස හැසිර තෙල් ටිකක් ලැබීමි.</div>
                </div>
                <div class="paragraph" para="149">
                    <span class="paranum">149</span>
                    <div class="bodytext">“එම තෙලින් පහනක් දල්වා හැමතින් අහුරුණු බුදුරජාණන් වහන්සේගේ සෑයට පැහැදි සිතින් උවටැන් කෙළෙමි.</div>
                </div>
                <div class="paragraph" para="150">
                    <span class="paranum">150</span>
                    <div class="bodytext">“මැනවින් කරන ලද එම කර්‍මය කරණ කොට ගෙනද, චිත්තප්‍රණිධීන් කරණ කොට ගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="151">
                    <span class="paranum">151</span>
                    <div class="bodytext">“එම කර්‍මයාගේ බලයෙන් යම්-යම් තැනක උපදිම්ද, ඒ ඒ තන්හි (උත්පත්ති වශයෙන්) ගිය මට මහත්වූ ප්‍රදීපයෝ දැල්වෙත්.</div>
                </div>
                <div class="paragraph" para="152">
                    <span class="paranum">152</span>
                    <div class="bodytext">“බිත්තියෙන් පිටතද, ගල්පව්වෙන් පිටතද, පර්‍වතය (වුව) විනිවිදගෙන මම යමක් කැමැත්තෙම් නම් එය දකිමි. ප්‍රදීප දානයාගේ මේ විපාකයයි.</div>
                </div>
                <div class="paragraph" para="153">
                    <span class="paranum">153</span>
                    <div class="bodytext">“මම පිරිසිදු ඇස් ඇත්තී වෙමි. යසසින්ද දිලිසෙමි. ශ්‍රද්‍ධාවද, ප්‍රඥාවද ඇත්තී වෙමි. ප්‍රදීප දානයාගේ මේ විපාකයයි.</div>
                </div>
                <div class="paragraph" para="154">
                    <span class="paranum">154</span>
                    <div class="bodytext">“මම දැන් අන්තිම භවයෙහි සමෘද්‍ධවූ ධන ධාන්‍ය ඇති, ප්‍රමුදිතවූ, රජුන් විසින් පුදන ලද්දාවූ, බමුණු කුලයෙහි උපන්නී,</div>
                </div>
                <div class="paragraph" para="155">
                    <span class="paranum">155</span>
                    <div class="bodytext">“මම සියළු අඟ පසඟින් සම්පූර්‍ණවූවා, සර්‍වාභරණයෙන් අලඞ්කාරවූවා වීමි. නගරයට වැඩමවන කල්හි වා කවුළුව ලඟ සිටිය දෙව් මිනිසුන් විසින් සත්කාර කරන ලද, යසසින් බබලන, (අසූවක්) අනුව්‍යඤ්ජනයන්ගෙන් යුත්, (දෙතිස් මහපුරිස්) ලකුණින් සැරසුනු බුදුරජුන් දැක,</div>
                </div>
                <div class="paragraph" para="156">
                    <span class="paranum">156</span>
                </div>
                <div class="paragraph" para="157">
                    <span class="paranum">157</span>
                    <div class="bodytext">“ඔදවැඩි සිත් ඇත්තී, සොම්නස්වූවා පැවිද්ද රුචි කෙළෙමි. නොබෝ කලකින්ම රහත් බවට පැමිණියෙමි.</div>
                </div>
                <div class="paragraph" para="158">
                    <span class="paranum">158</span>
                    <div class="bodytext">“බුදුසසුන කරන්නීවූ (මම) ඎද්‍ධීන්හිද, දිව්‍ය ශ්‍රොත ධාතු ඥානයෙහිද වශී වෙමි. පරසිත් දනිමි.</div>
                </div>
                <div class="paragraph" para="159">
                    <span class="paranum">159</span>
                    <div class="bodytext">“පෙර විසූ කඳ පිළිවෙළ දනිමි. දිවැස පිරිසිදු කරන ලදි. සියළු ආශ්‍රවයන් ක්‍ෂය කොට අති නිර්‍මල වූවා, පිරිසිදුවූවාද වෙමි.</div>
                </div>
                <div class="paragraph" para="160">
                    <span class="paranum">160</span>
                    <div class="bodytext">“මා විසින් ශාස්තෘ තෙමේ ඇසුරු කරන ලදී. බුදුරජාණන් වහන්සේගේ සසුන කරන ලදී. මහත්වූ බර බහා තබන ලදී. භව තෘෂ්ණාව නසන ලදී.</div>
                </div>
                <div class="paragraph" para="161">
                    <span class="paranum">161</span>
                    <div class="bodytext">“යමක් පිණිස ගිහිගෙන් නික්ම අනගාර්‍ය්‍ය නම්වූ සසුනෙහි පැවිදිවූවාද, මා විසින් සියළු සංයෝජනයන් ක්‍ෂය කිරීම නම්වූ පැමිණෙන ලද එම අර්ත්‍ථය ඇත්තේද වෙමි.</div>
                </div>
                <div class="paragraph" para="162">
                    <span class="paranum">162</span>
                    <div class="bodytext">“ඉක්බිතිව මහා කාරුණිකවූ බුදුරජතෙම, “සකුලා තොමෝ දිවැස් ඇති භික්‍ෂුණීන් අතුරෙන් අග්‍රය” යි මා එතදග්‍රස්ථානයෙහි තැබූහ.</div>
                </div>
                <div class="paragraph" para="163">
                    <span class="paranum">163</span>
                </div>
                <div class="paragraph" para="164">
                    <span class="paranum">164</span>
                </div>
                <div class="paragraph" para="165">
                    <span class="paranum">165</span>
                    <div class="bodytext">“සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.”</div>
                    <div class="bodytext">මෙහි මේ අයුරින් ධම්මදින්නා භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">සකුලාථේරියාපදානං චතුත්ථං.</div>
        </div>
        <div class="subhead ct_sutta" node-id="47265">
            <span class="subhead ct_sutta">5. නන්‍දා ජනපද කල්‍යාණි අපදානය</span>
            <div class="subhead-contents">
                <div class="paragraph" para="166">
                    <span class="paranum">166</span>
                    <div class="bodytext">“මින් (පෙර) සියක් දහස්වන කපෙහි (කෙළෙස් සතුරන්) ජයගත්තාවූ, සියළු දහම්හි පරතෙරෙට ගිය පදුමුත්තර නම් බුදුරජතෙම ලොව පහළවිය.</div>
                </div>
                <div class="paragraph" para="167">
                    <span class="paranum">167</span>
                    <div class="bodytext">“සව් සත්නට ඔවා දෙන්නාවූ, දහම් අවබෝධ කරවන්නාවූ, (සත්ත්‍වයන්) සසරින් එතර කරවන්නාවූ, දේශනාවෙහි දක්‍ෂවූ බුදුරජතෙමේ බොහෝ ජන සමූහයා සසරින් එතර කරවූහ.</div>
                </div>
                <div class="paragraph" para="168">
                    <span class="paranum">168</span>
                    <div class="bodytext">“සව්සත්නට අනුකම්පා කරන්නාවූ, කාරුණිකවූ, හිත කැමැත්තාවූ (එම බුදුරජතෙම) පැමිණි සියලු තීර්ත්‍ථකයන් පන්සිල්හි පිහිටවූ සේක.</div>
                </div>
                <div class="paragraph" para="169">
                    <span class="paranum">169</span>
                    <div class="bodytext">“මෙසේ (එම කාලය) තීර්ත්‍ථකයන්ගෙන් හිස්වූ, නිරවුල්වූ, තාදී ගුණ ඇති, (පඤ්චවශිතාවන්ගෙන්) වශීභූතවූ, රහතුන්ගෙන් විසිතුරු වූවක් විය.</div>
                </div>
                <div class="paragraph" para="170">
                    <span class="paranum">170</span>
                    <div class="bodytext">“එම බුදුරජතෙම අටපණස් රියනක් උසය. රන් ඇගෑවක් මෙන් බබලන්නේය. දෙතිස් මහපුරිස් ලකුණු ඇත්තේය.</div>
                </div>
                <div class="paragraph" para="171">
                    <span class="paranum">171</span>
                    <div class="bodytext">“එකල්හි විසි ලක්‍ෂයක් ආයුෂ වෙයි. ඒතාක් කල් වැඩහුන්නාවූ මෙම සර්‍වඥතෙම බොහෝ ජන සමූහයා (සසරින්) එතෙර කළ සේක.</div>
                </div>
                <div class="paragraph" para="172">
                    <span class="paranum">172</span>
                    <div class="bodytext">“එකල්හි මම හංසවතී නගරයෙහි නන් රුවනින් බබලන, මහත් සැපතින් යුත් සිටු කුලයක උපන්නී වීමි.</div>
                </div>
                <div class="paragraph" para="173">
                    <span class="paranum">173</span>
                    <div class="bodytext">“එම මහාවීරවූ බුදුරජුන් වෙත එළඹ අමෘතවූ, උතුම් අස්වැසිලි දෙනසුළුවූ, පරමාර්ත්‍ථය මේයයි දන්වන්නාවූ දම් දෙසුම් ඇසීමි.</div>
                </div>
                <div class="paragraph" para="174">
                    <span class="paranum">174</span>
                    <div class="bodytext">“එකල්හි සංඝයා සහිත බුදුරජුන් පවරා පැවිදි සිත් ඇත්තී, සියතින් උන්වහන්සේට මහදන් දී,</div>
                </div>
                <div class="paragraph" para="175">
                    <span class="paranum">175</span>
                    <div class="bodytext">“සංඝයා සහිත ලෝකනායකවූ බුදුරජුන් පාමුල සිරසින් වැටී, ධ්‍යාන කරන්නාවූ භික්‍ෂුණීන් අතුරින් අග තනතුර පැතීමි.</div>
                </div>
                <div class="paragraph" para="176">
                    <span class="paranum">176</span>
                    <div class="bodytext">“එකල්හි නොදැමුනවුන් දමනය කරන්නාවූ, තුන් ලොවට පිහිටවූ, (දුක් නැතිකිරීමෙහි) සමත්වූ, නර ශ්‍රේෂ්ඨවූ තථාගත තෙම, “ඒ මැනවින් පතන ලද්ද ලබන්නෙහිය” යි පැවසූ සේක.</div>
                </div>
                <div class="paragraph" para="177">
                    <span class="paranum">177</span>
                    <div class="bodytext">“මින් මතු සියක් දහස්වන කපෙහි ඔක්කාක කුලයෙහි උපදින්නාවූ, නම්න් ගෞතම නම්වූ ශාස්තෘතෙමේ ලොව පහළවන්නාහ.</div>
                </div>
                <div class="paragraph" para="178">
                    <span class="paranum">178</span>
                    <div class="bodytext">“උන්වහන්සේගේ ධර්‍මයෙහි දායාදිවූ, ධර්‍මයෙන් නිර්මිත කළාක් වැනිවූ, ඖරස (බුද්‍ධ) පුත්‍රී වූ, නම්න් “නන්දා” නම් ශාස්තෘ ශ්‍රාවිකාවක් වන්නෙහිය.”</div>
                </div>
                <div class="paragraph" para="179">
                    <span class="paranum">179</span>
                    <div class="bodytext">“එකල්හි එය අසා ප්‍රමුදිතව, දිවි ඇතිතාක් විනායකවූ බුදුරජුන්හට මෙත් සිත් ඇත්තී (සිව්) පසයෙන් පරිවරණය කෙළෙමි.</div>
                </div>
                <div class="paragraph" para="180">
                    <span class="paranum">180</span>
                    <div class="bodytext">“මැනවින් කරණ ලද එම කර්‍මය කරණකොටගෙනද, චිත්ත ප්‍රණිධීන් කරණකොටගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="181">
                    <span class="paranum">181</span>
                    <div class="bodytext">“මම ඉන් චුතවූවා යාම දෙව්ලොවට ගියෙමි. ඉන් තුෂිත දෙව්ලොවට ගියා, එතැනින් නිර්‍මාණරතියටද, ඉන් (චුතව) වශවර්ති (දිව්‍ය) පුරයටද (උත්පත්ති වශයෙන්) ගියෙමි.</div>
                </div>
                <div class="paragraph" para="182">
                    <span class="paranum">182</span>
                    <div class="bodytext">“එම කර්‍මයාගේ බලයෙන් යම් යම් තැනක උපදිම් නම් ඒ ඒ තන්හි රජවරුන්ගේ මෙහෙසිබව කෙළෙමි.</div>
                </div>
                <div class="paragraph" para="183">
                    <span class="paranum">183</span>
                    <div class="bodytext">“ඉන් චුතව මිනිසත් බැව්හි සක්විති රජවරුන්ගේද, මණ්ඩලීක රජවරුන්ගේද මෙහෙසිබව කෙළෙමි.</div>
                </div>
                <div class="paragraph" para="184">
                    <span class="paranum">184</span>
                    <div class="bodytext">“දෙව් මිනිස් දෙගතියෙහි සම්පත් අනුභවකොට හැමතන්හි සුව ඇත්තීව බොහෝ කල්පයන්හි සැරිසැරීමි.</div>
                </div>
                <div class="paragraph" para="185">
                    <span class="paranum">185</span>
                    <div class="bodytext">“අන්තිම භවය පැමිණි කල්හි මම අතිමනොඥ කපිළවස්තු නගරයෙහි සුදේ‍ධාදන රජුගේ නොගරහන ලද්දාවූ දියණියක් වීමි.</div>
                </div>
                <div class="paragraph" para="186">
                    <span class="paranum">186</span>
                    <div class="bodytext">“සිරිකත වැනිවූ රුවැති (මා) දැක එම කුලය ප්‍රීතිමත් වූයේ විය. එහෙයින් මාගේ නම සුන්දර යන උප පදය සහිත ‘නන්දා” (සුන්‍දර නන්දා) නම් විය.</div>
                </div>
                <div class="paragraph" para="187">
                    <span class="paranum">187</span>
                    <div class="bodytext">“එම රම්‍යවූ නගරයෙහි යසෝධරාව හැර සකල යෞවනියන් අතුරෙහි කල්‍යාණීයයිද ප්‍රකටවූවා,</div>
                </div>
                <div class="paragraph" para="188">
                    <span class="paranum">188</span>
                    <div class="bodytext">“(මාගේ) දෙටු සහෝදර තෙමේ තිලෝගුරු බුදුරජුය. එසේම බාල සහෝදර තෙමේද රහතෙකි. මම හුදකලාවූ ගිහිගෙහි වසන තැනැත්තියක්මි. මා විසින් (මෙසේ) මෙහෙයන ලද්දී වෙමි. (කෙසේදයත්?)</div>
                </div>
                <div class="paragraph" para="189">
                    <span class="paranum">189</span>
                    <div class="bodytext">“දුවණියෙනි, තී ශාක්‍ය කුලයෙහි උපන්නී, බුදුරජුගේ සොහොයුරිය වෙහිය. නන්‍ද කුමරුවන්ගෙනුදු වෙන්වූවා, කිම ගිහිගෙහි වසන්නෙහිද?</div>
                </div>
                <div class="paragraph" para="190">
                    <span class="paranum">190</span>
                    <div class="bodytext">“තරුණබව ජරාව කෙළවරකොට ඇත්තේය. රූපය අපිරිසිදුවූකැයි සම්මතය. නීරෝගබව රෝගීබව කෙළවරකොට ඇත්තේය. ජීවිතය මරණය කෙළවරකොට ඇත්තේය.</div>
                </div>
                <div class="paragraph" para="191">
                    <span class="paranum">191</span>
                    <div class="bodytext">“ශ්‍රී කාන්තාව හා එකට ගැටීමක් වැනිවූ, ආභරණයන්ගෙන් අලඞ්කාරවූ තීගේ මේ ශුභවූ රූපය සඳු මෙන් සිත් අලවනසුළුය. මනොඥය.</div>
                </div>
                <div class="paragraph" para="192">
                    <span class="paranum">192</span>
                    <div class="bodytext">“ලෙව්හි හරය පිඬු කරන ලද්දාක් මෙනි. ඇස්වලට රසඳුනකි. පුණ්‍යයන්ගේ කීර්තිය උපදවන්නකි. ඔක්කාක වංශය සතුටු කරවන්නකි.</div>
                </div>
                <div class="paragraph" para="193">
                    <span class="paranum">193</span>
                    <div class="bodytext">“(එම රූපය) නොබෝ කලකින්ම ජරාව අභිභවනය කරන්නේය. නොගරහනලද තරුණ බැව් ඇති කල්හිම ගිහිගෙය හැර ධර්‍මයෙහි හැසිරෙනු මැනව.”</div>
                </div>
                <div class="paragraph" para="194">
                    <span class="paranum">194</span>
                    <div class="bodytext">“රූප යෞවනයෙහි ලොල්වූ මම මවගේ වචනය අසා අනගාර්‍ය්‍ය නම්වූ සසුනෙහි පැවිදිවීමි. (එය) කයින් පමණි. සිතින් නම් නොවේ.</div>
                </div>
                <div class="paragraph" para="195">
                    <span class="paranum">195</span>
                    <div class="bodytext">“මහත්වූ උත්සාහයෙන් ධ්‍යාන වැඩීමෙහි යෙදුනු මට මවු තොමෝ (එය) කිරීමට කියයි. මම එහි උත්සාවත් නොවූවා (වීමි.)</div>
                </div>
                <div class="paragraph" para="196">
                    <span class="paranum">196</span>
                    <div class="bodytext">“ඉක්බිති මහා කාරුණික බුදුරජතෙම කාමයෙහි ලොල්වූ මා දැක, රූපයෙහි කලකිරීම පිණි මාගේ ඇස් හමුවෙහි</div>
                </div>
                <div class="paragraph" para="197">
                    <span class="paranum">197</span>
                    <div class="bodytext">“ස්වකීය ආනුභාවයෙන්, දර්ශනීයවූ, අති මනොඥවූ, මටද වඩා සුරූපීවූ ස්ත්‍රියක් මැවූහ.</div>
                </div>
                <div class="paragraph" para="198">
                    <span class="paranum">198</span>
                    <div class="bodytext">“ඉතා විෂ්මිතවූ මම අතිශය විෂ්මයජනක ශරීර ඇති ඒ ස්ත්‍රී රූපය දැක, “මාගේ මිනිස්බවද, ඇස් ලැබීමද සඵලය” යි සිතීමි.</div>
                </div>
                <div class="paragraph" para="199">
                    <span class="paranum">199</span>
                    <div class="bodytext">“පින්වතිය, එනු මැනව. යමකින් ප්‍රයෝජන නම් එය මට කියනු මැනව. තීගේ නම්ගොත්ද, කලයද, ඉදින් තීගේ ස්වාමියාද (කවරෙක්දැයි) මට කියනු මැනවැ” යි මම ඇයට (කීමි.)</div>
                </div>
                <div class="paragraph" para="200">
                    <span class="paranum">200</span>
                    <div class="bodytext">“පින්වතිය, ප්‍රශ්න විචාරණ කාලය නොවේ. මා ඇකයෙහි හොවාගනු මැනව. මාගේ අවයවයෝ ගිලිහී වැටෙන්නාක් මෙනි. මොහොතක් (මා) සතපවනු මැනව.</div>
                </div>
                <div class="paragraph" para="201">
                    <span class="paranum">201</span>
                    <div class="bodytext">“ඉක්බිති එම සුරූපිනිය මාගේ ඇකයෙහි හිසකොට සයනය කළාය. (එසේ නිදන්නාවූ) ඇයගේ නළලෙහි ඉතා දරුණුවූ මකුළුවෙක් වැටුනේය.</div>
                </div>
                <div class="paragraph" para="202">
                    <span class="paranum">202</span>
                    <div class="bodytext">“එම මකුළුවාගේ වැටීම හා සමගම බිබිලි හටගත්තේය. (ඒවා) පිපුරුනේ, කුණුවූයේ, ලේ සැරව වැගිරුනේය.</div>
                </div>
                <div class="paragraph" para="203">
                    <span class="paranum">203</span>
                    <div class="bodytext">“පිපිරීගිය කුණුවූ දුගඳ ඇති මුඛයද විය. ඉදිමුනු, නිල්වුනු, සාරය වැගිරෙන සිරුරුද විය.</div>
                </div>
                <div class="paragraph" para="204">
                    <span class="paranum">204</span>
                    <div class="bodytext">“ඕතොමෝ වෙව්ලන සියළු අවයව ඇත්තී, නැවත හුස්ම හෙළන්නී, සිය දුක අඟවන්නී, බැගැපත්ව හැඬුවාය.</div>
                </div>
                <div class="paragraph" para="205">
                    <span class="paranum">205</span>
                    <div class="bodytext">“දුකින් දුඃඛිතවූවා වෙමි. වේදනාවෝ ස්පර්‍ශ කරති. මහ දුකෙහි නිමග්නවූවා වෙමි. යෙහෙලිණිය, මට පිහිටවනු මැනව.”</div>
                </div>
                <div class="paragraph" para="206">
                    <span class="paranum">206</span>
                    <div class="bodytext">“තීගේ මුඛ ශෝභාව කොහිද? තීගේ උස්වූ නාසය කොහිද? තීගේ තඹවන් බිඹුපල වැනි තොල් හා තීගේ මුහුණ කොහි ගියේද?</div>
                </div>
                <div class="paragraph" para="207">
                    <span class="paranum">207</span>
                    <div class="bodytext">“සඳු වැනි වත කොහිද? වටවූ ගෙල කොහි ගියේද? ඔන්චිල්ලාවක් මෙන් එල්බෙමින් ලෙලදෙන තීගේ කන් දුර්‍වර්‍ණබවට පැමිණියේය.</div>
                </div>
                <div class="paragraph" para="208">
                    <span class="paranum">208</span>
                    <div class="bodytext">“පියුම් කැකුලකට බඳු (තන පුඩු ඇති), කුඹු වැනි (මහත්) පියයුරු පිපිරී ගියේ, කුණුව ගිය කුණපයක් වූයේ, දුඟඳ බවට පැමිණියේය.</div>
                </div>
                <div class="paragraph" para="209">
                    <span class="paranum">209</span>
                    <div class="bodytext">“සිහිනිඟ ඇති, පුළුලුකුලු ඇති (ඇය) ඉදිමී ගියාය. හටගත් වණ සහිත පව් ඇත්තීය. අශූචිභරිත වූවාය. අනේ! රූපය අශාස්වතය.</div>
                </div>
                <div class="paragraph" para="210">
                    <span class="paranum">210</span>
                    <div class="bodytext">“ශරීරයෙහි හටගත් සියල්ල කුණු ගඳය. භයානකය. යම් රූපයෙක්හි නුනුවණයෝ ඇලෙත් නම් (එය) සොහොනක් මෙන් පිළිකුල් කටයුතුය.</div>
                </div>
                <div class="paragraph" para="211">
                    <span class="paranum">211</span>
                    <div class="bodytext">“එකල්හි මාගේ සොහොයුරුවූ, මහා කාරුණික බුදුරජතෙම කලකිරුණු සිත් ඇති මා දැක මෙම ගාථාවන් වදාළ සේක.</div>
                </div>
                <div class="paragraph" para="212">
                    <span class="paranum">212</span>
                    <div class="bodytext">“නන්‍දාවෙනි, රෝගීවූ, අපිරිසිදුවූ, කුණුවූ ශරීරය දෙස බලනු මැනව. එකඟව සමාධියෙන් යුතුව අශුභය කෙරෙහි සිත වඩනු මැනව.</div>
                </div>
                <div class="paragraph" para="213">
                    <span class="paranum">213</span>
                    <div class="bodytext">“මේ කය යම් සේද, මේ (මළ තැනැත්තාගේ) කයද එබඳුය. මේ කය (උඩුකුරුව හෝනේ) යම්සේද, මේ (නොමළාවූ සත්ත්‍වයාගේ) කයද එබඳුමය. නුවණ නැතියවුන් විසින් පතන ලද (මේ කය) කුණුවූ දුඟඳ හමයි.</div>
                </div>
                <div class="paragraph" para="214">
                    <span class="paranum">214</span>
                    <div class="bodytext">“මෙය මෙසේ දිව රෑ දෙක්හි අනලසව බලන්නී, ඒ හේතුවෙන් සිය නුවණින්ම කලකිරී දක්නෙහිය.” (කියායි.)</div>
                </div>
                <div class="paragraph" para="215">
                    <span class="paranum">215</span>
                    <div class="bodytext">“ඉක්බිති මම සුභාෂිතවූ මෙම ගාථාවන් අසා අතිශයින් කලකිරුණී, එහි සිටියා, විදසුන් වඩන්නී රහත්බවට පැමිණියෙමි.</div>
                </div>
                <div class="paragraph" para="216">
                    <span class="paranum">216</span>
                    <div class="bodytext">“යම් යම් තැනෙක්හි හුන්නාවූ මම හැම කල්හි ධ්‍යාන පරායනවූවාද, එම ගුණයෙහි තුටුවූ බුදුරජතෙම මා එතදග්‍රස්ථානයෙහි තැබූ සේක.</div>
                </div>
                <div class="paragraph" para="217">
                    <span class="paranum">217</span>
                    <div class="bodytext">“මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නක් මෙන් බැඳුම් සිඳ, ආශ්‍රව රහිතව වෙසෙමි.</div>
                </div>
                <div class="paragraph" para="218">
                    <span class="paranum">218</span>
                    <div class="bodytext">“ඒකාන්තයෙන් බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. බුදුරජාණන් වහන්සේගේ සසුන කරණ ලදී.</div>
                </div>
                <div class="paragraph" para="219">
                    <span class="paranum">219</span>
                    <div class="bodytext">“සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.”</div>
                    <div class="bodytext">මෙහි මේ අයුරින් නන්‍දා ජනපද කල්‍යාණී භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">නන්දාථේරියාපදානං පඤ්චමං.</div>
        </div>
        <div class="subhead ct_sutta" node-id="47266">
            <span class="subhead ct_sutta">6. සොණාපදානය</span>
            <div class="subhead-contents">
                <div class="paragraph" para="220">
                    <span class="paranum">220</span>
                    <div class="bodytext">“මින් (පෙර) සියක් දහස්වන කපෙහි සියලු දහම්හි පරතෙරට ගිය, කෙළෙස් සතුරන් දිනූ, පදුමුත්තර බුදුරජතෙම ලොව පහළවිය.</div>
                </div>
                <div class="paragraph" para="221">
                    <span class="paranum">221</span>
                    <div class="bodytext">“එකල්හි සිටු කුලයෙහි උපන්නාවූ, සුව ඇත්තාවූ, (ලෝවැස්සන් විසින්) පුදන ලද්දාවූ, ප්‍රියවූ (මම) එම බුදුරජුන් වෙත එළඹ මිහිරි වදන් ඇසීමි.</div>
                </div>
                <div class="paragraph" para="222">
                    <span class="paranum">222</span>
                    <div class="bodytext">“තථාගතතෙම භික්‍ෂුණියක්, ඇරඹූ වීර්‍ය්‍යය ඇතියවුන් අතුරෙන් අග්‍රයයි පැසසූහ. එය අසා ප්‍රමුදිතව, ශාස්තෲන් වහන්සේට සත්කාරකොට</div>
                </div>
                <div class="paragraph" para="223">
                    <span class="paranum">223</span>
                    <div class="bodytext">“එකල්හි සම්බුදුරජුන් වැඳ එම තනතුරු පැතීමි. මහාවීර තෙමේ අනුමෝදනය කළ සේක. (කෙසේද යත්?) තීගේ ප්‍රණිධිය සමෘද්‍ධ වේවා!”</div>
                </div>
                <div class="paragraph" para="224">
                    <span class="paranum">224</span>
                    <div class="bodytext">“මින් මතු සියක් දහස්වන කපෙහි ඔක්කාක කුලයෙහි උපදින්නාවූ, නම්න් ගෞතම නම්වූ ශාස්තෘතෙමේ ලොව පහළවන්නාහ.</div>
                </div>
                <div class="paragraph" para="225">
                    <span class="paranum">225</span>
                    <div class="bodytext">“උන්වහන්සේගේ දහම්හි දායාදීවූ, ඖරස (බුද්‍ධ) පුත්‍රී වූ, ධර්‍මයෙන් නිර්මිත කළාක් වැනිවූ, නම්න් “සොණ” නම්වූ ශාස්තෘ ශ්‍රාවිකාවක් වන්නෙහිය.”</div>
                </div>
                <div class="paragraph" para="226">
                    <span class="paranum">226</span>
                    <div class="bodytext">“එය අසා ප්‍රමුදිතව, එකල්හි දිවි ඇතිතාක් කෙළෙස් සතුරන් ජයගත් බුදුරජුන්හට මෙත් සිතින් (සිව්) පසයෙන් පරිවරණය කෙළෙමි.</div>
                </div>
                <div class="paragraph" para="227">
                    <span class="paranum">227</span>
                    <div class="bodytext">“මැනවින් කරණ ලද එම කර්‍මය කරණකොටගෙනද, චිත්ත ප්‍රණිධීන් කරණකොටගෙනද, මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියා (වෙමි.)</div>
                </div>
                <div class="paragraph" para="228">
                    <span class="paranum">228</span>
                    <div class="bodytext">“දැන් අන්තිම භවයෙහි මම ශ්‍රාවස්ති නගරවරයෙහි සමෘද්‍ධවූ, සම්පතින් පිරුණාවූ, මහත් ධන ඇති සිටු කුලයක උපන්නී (වෙමි.)</div>
                </div>
                <div class="paragraph" para="229">
                    <span class="paranum">229</span>
                    <div class="bodytext">“යම් කලෙක්හි මම යොවුන් බවට පැමිණියා වීම්ද, (එකල්හි) වෙසෙසින් සුරූපීවූ පුතුන් දහදෙනෙක් වැදීමි.</div>
                </div>
                <div class="paragraph" para="230">
                    <span class="paranum">230</span>
                    <div class="bodytext">“සුවසේ මඩන ලද්දාවූ, ජනයාගේ නෙත් සිත් ඇද ගන්නාවූ, ඒ සියල්ලෝ සතුරන්හට පවා ප්‍රියයෝය. ඔවුහු මට ප්‍රියයෝයයි කියනුම කවරේද?</div>
                </div>
                <div class="paragraph" para="231">
                    <span class="paranum">231</span>
                    <div class="bodytext">“ඉක්බිති පුතුන් දස දෙන පෙරටුකොට ගත්තාවූ ඒ මාගේ හිමි තෙමේ මාගේ නොකැමැත්තෙන් බුදුරජාණන් වහන්සේගේ සසුනෙහි පැවිදිවීය.</div>
                </div>
                <div class="paragraph" para="232">
                    <span class="paranum">232</span>
                    <div class="bodytext">“හුදකලාවූ ඒ (මම මෙසේ) සිතීමි. “වේවා, හිමියා හා දරුවන් විසින් හරනා ලද්දාවූ, අසරණවූ, වෘද්‍ධවූ මාගේ ජීවිතයෙන් කම් නැත.</div>
                </div>
                <div class="paragraph" para="233">
                    <span class="paranum">233</span>
                    <div class="bodytext">“යම් තැනෙක්හි මාගේ ස්වාමි තෙමේ පැමිණියේද, මමද එහි යන්නෙමි” යි මම මෙසේ සිතා අනගාර්‍ය්‍ය නම්වූ සසුනෙහි පැවිදිවීමි.</div>
                </div>
                <div class="paragraph" para="234">
                    <span class="paranum">234</span>
                    <div class="bodytext">“ඉක්බිති භික්‍ෂුණී අසපුවෙහි භික්‍ෂුණීහු එකලාවූ මා හැර, “දිය හුණු කරව” යි කියා ඔවා ඇසුමට ගියහ.</div>
                </div>
                <div class="paragraph" para="235">
                    <span class="paranum">235</span>
                    <div class="bodytext">“එකල්හි දිය ගෙනවුත් සැලියෙහි වත්කොට උදුනෙහි තබා හිඳගත්තී, ඉක්බිතිව සිත එකඟ කෙළෙමි.</div>
                </div>
                <div class="paragraph" para="236">
                    <span class="paranum">236</span>
                    <div class="bodytext">“ස්කන්ධයන් අනිත්‍ය වශයෙන්ද, දුක් වශයෙන්ද, අනාත්ම වශයෙන්ද දැක සියළු ආශ්‍රවයන් සිඳ රහත්බවට පැමිණියෙමි.</div>
                </div>
                <div class="paragraph" para="237">
                    <span class="paranum">237</span>
                    <div class="bodytext">“එකල්හි භික්‍ෂුණීහු අවුත් දිය විචාළහ. තෙජො ධාතු (කසිණය) ඉටා වහා දිය හුණු කෙළෙමි.</div>
                </div>
                <div class="paragraph" para="238">
                    <span class="paranum">238</span>
                    <div class="bodytext">“විශ්මයට පත්වූ එම භික්‍ෂුණීහු බුදුරජුන්හට මෙම කරුණ ඇස්වූහ. එය අසා සතුටුවූ තථාගතතෙමේ මෙම ගාථාව වදාළ සේක.</div>
                </div>
                <div class="paragraph" para="239">
                    <span class="paranum">239</span>
                    <div class="bodytext">“කුසීතවූ ලිහිල් විර්‍ය්‍යය ඇති යමෙක් තෙම අවුරුදු සියයක් ජීවත්වන්නේ නමුදු, දැඩිසේ ඇරඹූ වීර්‍ය්‍යය ඇත්තහුගේ එක් දිනක් ජීවත්විමද ශ්‍රේෂ්ඨය.</div>
                </div>
                <div class="paragraph" para="240">
                    <span class="paranum">240</span>
                    <div class="bodytext">“මා විසින් මනා පිළිවෙතින් සතුටු කරන ලද මහා මුනිවු තථාගත තෙමේ මා පටන්ගන්නාලද වීර්‍ය්‍යය ඇතියවුන් අතුරින් අග්‍රයයි වදාළ සේක.</div>
                </div>
                <div class="paragraph" para="241">
                    <span class="paranum">241</span>
                    <div class="bodytext">“මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නක් මෙන් බැඳුම් සිඳ, ආශ්‍රව රහිතව වෙසෙමි.</div>
                </div>
                <div class="paragraph" para="242">
                    <span class="paranum">242</span>
                    <div class="bodytext">“ඒකාන්තයෙන් බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. බුදුරජාණන් වහන්සේගේ සසුන කරණ ලදී.</div>
                </div>
                <div class="paragraph" para="243">
                    <span class="paranum">243</span>
                    <div class="bodytext">“සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.”</div>
                    <div class="bodytext">මෙහි මේ අයුරින් සෝණා භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">සොණාථේරියාපදානං ඡට්ඨං.</div>
        </div>
        <div class="subhead ct_sutta" node-id="47267">
            <span class="subhead ct_sutta">7. භද්දා කාපිලානි අපදානය</span>
            <div class="subhead-contents">
                <div class="paragraph" para="244">
                    <span class="paranum">244</span>
                    <div class="bodytext">“මින් (පෙර) සියක් දහස්වන කපෙහි කෙළෙස් සතුරන් දිනූ, සියළු දහම්හි විනිවිද (දක්නාසුළු) නුවණැස් ඇති පදුමුත්තර බුදුරජතෙම ලොව පහළ විය.</div>
                </div>
                <div class="paragraph" para="245">
                    <span class="paranum">245</span>
                    <div class="bodytext">“එකල්හි හංසවතී නගරයෙහි, සමෘද්‍ධවූ රත්නයන් ඇති, නම්න් “විදෙහ” නම්වූ සිටුවරයෙක් විය. මම ඔහුගේ භාර්‍ය්‍යාව වීමි.</div>
                </div>
                <div class="paragraph" para="246">
                    <span class="paranum">246</span>
                    <div class="bodytext">“කිසියම් දිනෙක්හි ඒ සිටුතෙමේ පිරිවර ජනයා සහිත බුදුරජුන් වෙත එළඹ සියළු දුක් හා බිය දුරුකරන්නාවූ තථාගතයන් වහන්සේගේ ධර්‍මය ඇසීය.</div>
                </div>
                <div class="paragraph" para="247">
                    <span class="paranum">247</span>
                    <div class="bodytext">“ලෝකනායකතෙමේ ශ්‍රාවකයෙකු ධුතවාදීන් අතුරෙන් අග්‍රයයි පැසසූහ. (එය) අසා තාදී ගුණ ඇති බුදුරජාණන් වහන්සේට සතියක් මුළුල්ලෙහි දන් දී,</div>
                </div>
                <div class="paragraph" para="248">
                    <span class="paranum">248</span>
                    <div class="bodytext">“(සිටුතෙමේද) හිසින් පා මුල වැටී එම තනතුර පැතීය. එම බුදුරජතෙමේ එකල්හි පිරිස සතුටු කරමින්,</div>
                </div>
                <div class="paragraph" para="249">
                    <span class="paranum">249</span>
                    <div class="bodytext">“සිටුහට අනුකම්පා පිණිස මෙම ගාථාවන් වදාළ සේක. “පුතණුවෙනි, සැනසෙනු මැනව. පතන ලද තනතුර ලබන්නෙහිය.</div>
                </div>
                <div class="paragraph" para="250">
                    <span class="paranum">250</span>
                    <div class="bodytext">“මින්මතු සියක් දහස්වන කපෙහි, ඔක්කාක වංශයෙහි උපදින්නාවූ, නම්න් ගෞතම නම්වූ ශාස්තෘ තෙමේ ලොව පහළ වන්නේය.</div>
                </div>
                <div class="paragraph" para="251">
                    <span class="paranum">251</span>
                    <div class="bodytext">“උන්වහන්සේගේ ධර්‍මයෙහි දායාදීවූ, ධර්‍මයෙහි නිර්මිත කරන ලද්දාක් වැනිවූ, ඖරස (බුද්ධ) පුත්‍රවූ, නම්න් කාශ්‍යප නම්වූ බුද්‍ධශ්‍රාවකයෙක් වන්නෙහිය.</div>
                </div>
                <div class="paragraph" para="252">
                    <span class="paranum">252</span>
                    <div class="bodytext">“එකල්හි එය අසා ප්‍රමුදිතව විනායකවූ බුදුරජාණන් වහන්සේට මෙත් සිත් ඇත්තේ (සිව්) පසයෙන් උවැටැන් කෙළේය.</div>
                </div>
                <div class="paragraph" para="253">
                    <span class="paranum">253</span>
                    <div class="bodytext">“එම බුදුරජතෙමේ මිසදිටු තිර්ත්‍ථකයන් මැඩ, සසුන බබුළුවා, විනෙය ජනයන් හික්මවා ශ්‍රාවකයන් සහිතවූයේ පිරිනිවන් පෑහ.</div>
                </div>
                <div class="paragraph" para="254">
                    <span class="paranum">254</span>
                </div>
                <div class="paragraph" para="255">
                    <span class="paranum">255</span>
                    <div class="bodytext">“එම බුදුරජුන් පිරිනිවි කල්හි ශාස්තෲන් වහන්සේට පුදනු පිණිස නෑ-මිතුරන් කැඳවා ඔවුන් සමග උසින් සත් යොදුන් ඇති, රුවන්මුවාවූ හිරු මෙන් දිලිසෙන්නාවූ, පිපී ගිය රුකක් වැනිවූ සෑයක් කළේය.</div>
                </div>
                <div class="paragraph" para="256">
                    <span class="paranum">256</span>
                    <div class="bodytext">“එහි සත් ලක්‍ෂයක් පාත්‍රයන් කරවීය. සත්රුවන් කරණකොටගෙන බටවලට ඇවිලගත් ගින්නක් මෙන් බබලත්.</div>
                </div>
                <div class="paragraph" para="257">
                    <span class="paranum">257</span>
                    <div class="bodytext">“එම පාත්‍රයන්හි සව්සත්නට අනුකම්පාව ඇති බුදුරජාණන් වහන්සේට පුද පිණිස සුවඳ තෙලින් පුරවා පහන් දැල්විය.</div>
                </div>
                <div class="paragraph" para="258">
                    <span class="paranum">258</span>
                    <div class="bodytext">“බුදුරජාණන් වහන්සේට පුද පිණිස රුවණින්ම පිරුණු සත් ලක්‍ෂයක් පුන්කුඹු කරවීය.</div>
                </div>
                <div class="paragraph" para="259">
                    <span class="paranum">259</span>
                    <div class="bodytext">“කුඹු අට අට (අතුරින්) මැද ඔසවන ලද රන් ඇගෑවෝ සරා කල්හිවූ හිරු මෙන් වර්‍ණයෙන් අතිශයින් බබලත්.</div>
                </div>
                <div class="paragraph" para="260">
                    <span class="paranum">260</span>
                    <div class="bodytext">“සිව් දොරටුවෙහි රුවන්මුවා තොරන්හු බබලත්. ඔසවන ලද රම්‍යවූ රුවන්මුවා පුවරු හොබිත්.</div>
                </div>
                <div class="paragraph" para="261">
                    <span class="paranum">261</span>
                    <div class="bodytext">“පරික්‍ෂිප්තවූ, සුනිර්මිත අවතංසයෝ (හිස මල් වඩම්) බබලති. ඔසවන ලද ස්වර්‍ණ පතාකයෝද දිලිසෙති.</div>
                </div>
                <div class="paragraph" para="262">
                    <span class="paranum">262</span>
                    <div class="bodytext">“මැනවින් කරන ලද්දාවූ, ඉතා රතුවූ, රුවන්මුවාවූ මෙම සෑය වර්‍ණයෙන් සැඳෑ හිරු මෙන් අතිශයින් බබලයි.</div>
                </div>
                <div class="paragraph" para="263">
                    <span class="paranum">263</span>
                    <div class="bodytext">“සෑය පිළිබඳවූ වේදිකා තුණකි. එකක් හිරියල්වලින් පිරවිය. එකක් මනොසිලායෙන්ද, එකක් අඳුන්වලින්ද වෙන වෙනම පිරවීය.</div>
                </div>
                <div class="paragraph" para="264">
                    <span class="paranum">264</span>
                    <div class="bodytext">“මෙබඳු රම්‍යවූ පූජාවන් කරවා, සංඝයා සහිතවූ බුදුරජාණන් වහන්සේට දිවි ඇතිතාක් ශක්ති පමණින් දන් දුන්නේය.</div>
                </div>
                <div class="paragraph" para="265">
                    <span class="paranum">265</span>
                    <div class="bodytext">“මම එම (ස්වාමි) සිටුතුමා සමග දිවි ඇතිතාක් හැම ලෙසින්ම එම පින්කම් කොට සමගවම සුගතියට ගියා (වෙමි.)</div>
                </div>
                <div class="paragraph" para="266">
                    <span class="paranum">266</span>
                    <div class="bodytext">“දෙව් මිනිස් දෙගතියෙහි සම්පත් අනුභවකොට සිරුර සමග යන සෙවනැල්ලක් මෙන් ඔහු සමගම සැරිසැරීමි.</div>
                </div>
                <div class="paragraph" para="267">
                    <span class="paranum">267</span>
                    <div class="bodytext">“මින් පෙර එක් අනුවන කපෙහි සියළු ධර්‍මයන් විෂයයෙහි විශිෂ්ට දැකුම් ඇති, මනොඥවූ ඇස් ඇති, විපස්සී නම් බුදුරජතෙම ලොව පහළවීය.</div>
                </div>
                <div class="paragraph" para="268">
                    <span class="paranum">268</span>
                    <div class="bodytext">“එකල්හි මෙතෙම බන්ධුමතී නගරයෙහි යහපත්යයි සම්මතවූ, ආඪ්‍යවූ බමුණෙක්වූයේ, ශාස්ත්‍රාගමයෙන්ද, ධනයෙන්ද, අතිශයින්ම දුප්පත්වුයේ විය.</div>
                </div>
                <div class="paragraph" para="269">
                    <span class="paranum">269</span>
                </div>
                <div class="paragraph" para="270">
                    <span class="paranum">270</span>
                    <div class="bodytext">“එකල්හිද මම ඔහුගේ සමවූ අදහස් ඇති බැමිණිය වීමි. කිසියම් දිනෙක්හි එම බමුණු තෙමේ ජන සමුහයා මැද හුන්නාවූ අමාපිය (නිවන) දෙසන්නාවූ බුදුරජුන් වෙත එළඹියේය. දහම් අසා තුටුවූයේ එකම සළුව පිදීය.</div>
                </div>
                <div class="paragraph" para="271">
                    <span class="paranum">271</span>
                    <div class="bodytext">“(හැඳගත්) එකම වතින් යුතුව ගෙට ගොස්, “මහ නුවණැත්තිය, බුදුරජාණන් වහන්සේට (මා විසින්) සළුවක් දෙන ලදී. (එහි) පින් අනුමෝදන්වනු මැනව” යි මෙම වචනය කීය.</div>
                </div>
                <div class="paragraph" para="272">
                    <span class="paranum">272</span>
                    <div class="bodytext">“එකල්හි මම අතිශයින් පිනා ගියා, ඇඳිලි බැඳ, “හිමියෙනි, තාදී ගුණ ඇති බුදුරජුන්හට සළුව මැනවින් දෙන ලදය” යි අනුමෝදන් වීමි.</div>
                </div>
                <div class="paragraph" para="273">
                    <span class="paranum">273</span>
                    <div class="bodytext">“සුව ඇත්තේ, සැරසුනේව, කුදු මහත් භවයෙහි සැරිසරන්නේ, රම්‍යවූ බරණැස් නගරයෙහි මිහිපතිවූ රජෙක් විය.</div>
                </div>
                <div class="paragraph" para="274">
                    <span class="paranum">274</span>
                    <div class="bodytext">“එකල්හි මම ඔහුගේ අන්තඃපුරයට උතුම්වූ මෙහෙසියවූවා, පූර්‍වස්නේහය කරණකොටගෙන එම ස්වාමියාහට ඉතා දයා ඇත්තී වීමි.</div>
                </div>
                <div class="paragraph" para="275">
                    <span class="paranum">275</span>
                    <div class="bodytext">“හෙතෙම පිඬු පිණිස හැසිරෙන්නාවූ පසේ බුදුවරයන් අට නමක් දැක ප්‍රමුදිතව මාහැඟි පිණ්ඩපාතය දී,</div>
                </div>
                <div class="paragraph" para="276">
                    <span class="paranum">276</span>
                    <div class="bodytext">“යලි පවරා රුවන් මඩුවක් කොට රියන් සියයක්වූ ස්වර්‍ණමය කුඩයක් කඹුරන් ලවා කරවන ලදී.</div>
                </div>
                <div class="paragraph" para="277">
                    <span class="paranum">277</span>
                    <div class="bodytext">“හෙතෙම ඒ සියළු පසේබුදුවරයන් කැඳවා, ස්වර්‍ණාසනයන්හි වැඩ හුන්නාවූ උන්වහන්සේලාට පහන්වූයේ, සියතින් දන් දුන්නේය.</div>
                </div>
                <div class="paragraph" para="278">
                    <span class="paranum">278</span>
                    <div class="bodytext">“එකල්හි මම කාසිරාජයන් හා එම දනද එකතුවම දුනිමි. නැවත මම බරණැස් නගරයෙහි දොරගමක උපනිමි.</div>
                </div>
                <div class="paragraph" para="279">
                    <span class="paranum">279</span>
                    <div class="bodytext">“හෙතෙම සොහොයුරන් සහිතවූයේ, සුඛිතවූ, සමෘද්‍ධවූ කෙළෙඹි කුලයක උපන්නේය. (මම) දෙටුබෑයාගේ මනා පතිවත ඇති භාර්‍ය්‍යාව වීමි.</div>
                </div>
                <div class="paragraph" para="280">
                    <span class="paranum">280</span>
                    <div class="bodytext">“පසේ බුදුවරයෙකු දැක මාගේ ස්වාමියාගේ කණිටු සොහොයුරාගේ ආහාර කොටස උන්වහන්සේට දී ඔහු ආ කල්හි කීමි.</div>
                </div>
                <div class="paragraph" para="281">
                    <span class="paranum">281</span>
                    <div class="bodytext">“හෙතෙම දානය ගැන සතුටු නොවීය. ඉක්බිති මම සැළියෙන් එම ආහාරය ගෙනවුත් ඔහුට දුනිමි. හෙතෙම යලිත් උන්වහන්සේට (එය) දුන්නේය.</div>
                </div>
                <div class="paragraph" para="282">
                    <span class="paranum">282</span>
                    <div class="bodytext">“එකල්හි මම බුදුරජුන් හට කිපුනි. එම ආහාරය බැහැර දමා මඩින් පිරවූ එම පාත්‍රය අකම්ප්‍ය ගුණ ඇති උන්වහන්සේට දුනිමි.</div>
                </div>
                <div class="paragraph" para="283">
                    <span class="paranum">283</span>
                    <div class="bodytext">“දීමෙහිද, ගැනීමෙහිද (යන දෙකරුණෙහිදීම) කසලෙහිවුවද (වෙනස් නොවන) පියුමෙහි (පැහැය) මෙන් සම සිතින් යුත් මුඛ ශෝභාව දැක එකල්හි මම බෙහෙවින් සංවේගයට පත්වීමි.</div>
                </div>
                <div class="paragraph" para="284">
                    <span class="paranum">284</span>
                    <div class="bodytext">“යලි පාත්‍රය ගෙන සුවඳ දියෙන් සෝදා පහන් සිතින් ගිතෙල් සහිත සකුරු පුරවා දුනිමි.</div>
                </div>
                <div class="paragraph" para="285">
                    <span class="paranum">285</span>
                    <div class="bodytext">“යම් යම් තැනක උපනිමි නම් දානය හේතුකොටගෙන සුරූපී වෙමි. බුදුරජුන්හට කළ අපකාරය කරණකොටගෙන මුඛයෙන් දුගඳවූවාද වෙමි.</div>
                </div>
                <div class="paragraph" para="286">
                    <span class="paranum">286</span>
                    <div class="bodytext">“යලි කාශ්‍යප බුදුරජාණන් වහන්සේගේ සෑය නිමවන කල්හි ප්‍රමුදිතවූ මම උතුම් රන් ගඩොලක් දුනිමි.</div>
                </div>
                <div class="paragraph" para="287">
                    <span class="paranum">287</span>
                    <div class="bodytext">“එම ගඩොල සිව් දෑ ගඳින් පුරවා සියළු අඟ පසඟින් යුතුවූවා දුගඳ දොසින් මිදුනී (වීමි.)</div>
                </div>
                <div class="paragraph" para="288">
                    <span class="paranum">288</span>
                </div>
                <div class="paragraph" para="289">
                    <span class="paranum">289</span>
                    <div class="bodytext">“ගිතෙලින් පිරවූ සත් දහසක් පාත්‍රයන් සත් රුවනින්ම කරවා දහස් ගණන් වැටි දමා දල්වා බුදුරජුන්හට පුද පිණිස පැහැදි සිතින් සත් පෙලක් කොට තැබීමි.</div>
                </div>
                <div class="paragraph" para="290">
                    <span class="paranum">290</span>
                    <div class="bodytext">“එකල්හිද මම එම පිණෙහි වෙසෙසින් කොටස්කාරියක් වුයෙමි. යලි (හේ) කසී රටෙහි උපන්නේ “සුමිත්තා” යයි ප්‍රකට වූයේය.</div>
                </div>
                <div class="paragraph" para="291">
                    <span class="paranum">291</span>
                    <div class="bodytext">“මම ඔහුගේ සුඛිතවූ, ශෝභනවූ, ප්‍රියවූ භාර්‍ය්‍යාව වීමි. එකල්හි පසේ බුදුවරයන් වහන්සේ නමකට (හේ) ඝනවූ දරණුවක් දුන්නේය.</div>
                </div>
                <div class="paragraph" para="292">
                    <span class="paranum">292</span>
                    <div class="bodytext">“උතුම් දනට සතුටුව එයටද කොටස්කාරියක් විමි. යලිදු කසීරෙටෙහි කොලිය වංශයෙහි උපන්නේ,</div>
                </div>
                <div class="paragraph" para="293">
                    <span class="paranum">293</span>
                    <div class="bodytext">“එකල්හි කෝලිය පුත්‍රයන් පන්සියයක් සමග පන්සියයක් පසේබුදුවරුන්ට උවටැන් කළේය.</div>
                </div>
                <div class="paragraph" para="294">
                    <span class="paranum">294</span>
                    <div class="bodytext">“තෙමසක් (සිවුපසයෙන්) උවටැන්කොට තුන් සිවුරුද දුන්නේය. උසස් පුණ්‍යකර්‍මය අනුව ගිය එකල්හිද ඔහුගේ භාර්‍ය්‍යාව වීමි.</div>
                </div>
                <div class="paragraph" para="295">
                    <span class="paranum">295</span>
                    <div class="bodytext">“ඉන් චුතව මහත් යසස් ඇති “නන්‍ද” නම් රජෙක් විය. ඔහුගේද සියළු කම් සැපතින් සමෘද්‍ධවූ මෙහෙසිය වීමි.</div>
                </div>
                <div class="paragraph" para="296">
                    <span class="paranum">296</span>
                </div>
                <div class="paragraph" para="297">
                    <span class="paranum">297</span>
                    <div class="bodytext">“ඉන් චුතවූයේ බඹදත් රජුවී එකල්හි පදුමවතියගේ පුතුන්වූ නොඅඩුවූ පන්සියයක් පසේ බුදුවරයන්ට රජ උයනෙහි වස්වා දිවි ඇතිතාක් උවටැන් කළේය. පිරිනිවි උන්වහන්සේලාසේද පිදීය.</div>
                </div>
                <div class="paragraph" para="298">
                    <span class="paranum">298</span>
                    <div class="bodytext">“සෑයනුද කරවා අප දෙදෙනම පැවිදිව අප්‍රමාණ්‍යවූ සිව් බඹ විහරණයන් වඩා බඹලොවට ගියෙමු.</div>
                </div>
                <div class="paragraph" para="299">
                    <span class="paranum">299</span>
                    <div class="bodytext">“ඉන් චුතවූ (හෙතෙම) මහා තීර්ත්‍ථයෙහි උපන්නේ “පිප්පලා” යන නම විය. මව්තොමෝ සුමන දේවි වූවාය. කාසිගොත්ත බ්‍රාහ්මණ තෙමේ පියා විය.</div>
                </div>
                <div class="paragraph" para="300">
                    <span class="paranum">300</span>
                    <div class="bodytext">“මම මදුරට උතුම්වූ සාගල පුරයෙහි කපිල බමුණාගේ දුව වීමි. මව්තොමෝ සුචීමතී නම් වුවාය.</div>
                </div>
                <div class="paragraph" para="301">
                    <span class="paranum">301</span>
                    <div class="bodytext">“පිය තෙමේ ඝන කසුන් බිඹුවකින් නිමකොට තැනුවාක් මෙන් වුවා, කාමාශා විරහිතවූ, නුවණැති කසුප්හට දුන්නේය.</div>
                </div>
                <div class="paragraph" para="302">
                    <span class="paranum">302</span>
                    <div class="bodytext">“කිසි දිනෙක්හි ඒ කාරුණීක (කාශ්‍යප) තෙමේ කර්මාන්ත බැලීමට ගොස් කපුටු ආදීන් විසින් කනු ලබන්නාවූ පණුවන් දැක සංවේගයට පත්විය.</div>
                </div>
                <div class="paragraph" para="303">
                    <span class="paranum">303</span>
                    <div class="bodytext">“මමද ගෙහි ඇතිවූ තල අව්වෙහි වියලන කල්හි කපුටන් විසින් කණු ලබන කෘමීන් දැක එකල්හි සංවේගයට පත්විමි.</div>
                </div>
                <div class="paragraph" para="304">
                    <span class="paranum">304</span>
                    <div class="bodytext">“එකල්හි ප්‍රාඥ තෙමේ පැවිදිවිය. මම ඔහු අනුව පැවිදිවීමි. මම පිරිවැජි වතෙහි පස් වසක් විසීමි.</div>
                </div>
                <div class="paragraph" para="305">
                    <span class="paranum">305</span>
                    <div class="bodytext">“බුදුරජුන් පෝෂණය කළාවූ ගෞතමී තොමෝ යම් කලෙක්හි පැවිදිවූවාද, එකල්හි මම ඇය වෙත එළඹ බුදුරජුන් විසින් අනුසස්නා ලද්දී,</div>
                </div>
                <div class="paragraph" para="306">
                    <span class="paranum">306</span>
                    <div class="bodytext">“නොබෝ කලකින්ම රහත් බවට පැමිණියෙමි. කාශ්‍යප ශ්‍රීමත්හුගේ කල්‍යාණ මිත්‍රත්‍වය ආශ්චර්‍ය්‍යයකි.</div>
                </div>
                <div class="paragraph" para="307">
                    <span class="paranum">307</span>
                    <div class="bodytext">“බුදුරජුන්ගේ (ධර්‍මයෙහි) දායාදීවූ කාශ්‍යප (බුද්‍ධ) පුත්‍රතෙමේ මැනවින් එකඟ කළ සිත් ඇත්තේ පෙර විසූ කඳ පිළිවෙල දැනගත්තේය. ස්වර්‍ගයද, අපායද දකී.</div>
                </div>
                <div class="paragraph" para="308">
                    <span class="paranum">308</span>
                    <div class="bodytext">“යලි නැවත ඉපදීමේ අවසානයට පැමිණි, සම්පූර්‍ණ කළ අභිඥාවන් ඇති මුනි තෙමේ, මෙම ත්‍රිවිද්‍යාවන් කරණකොටගෙන තෙවිජ්ජ වූයේද (බහා තබන ලද පව් ඇති බැවින්) බ්‍රාහ්මණ වූයේද වේ.</div>
                </div>
                <div class="paragraph" para="309">
                    <span class="paranum">309</span>
                    <div class="bodytext">“එසේම මරණ භය ඇති, ත්‍රිවිද්‍යාවෙන් යුක්ත භද්දා කාපාලානී තොමෝ සේනා සහිත මාරයා ජයගෙන අන්තිම සිරුර දරයි.</div>
                </div>
                <div class="paragraph" para="310">
                    <span class="paranum">310</span>
                    <div class="bodytext">“(පඤ්චස්කන්‍ධ නම්වූ) ලෝකයෙහි ආදීනව දැක අපි දෙදෙන පැවිදිවීමු. ඒ අපි ක්‍ෂය කළ ආශ්‍රව ඇත්තෝ වෙමු. දැමුනෝද, සීතිභාවයට පැමිණියෝද, නිවණට පැමිණියෝද වෙමු.</div>
                </div>
                <div class="paragraph" para="311">
                    <span class="paranum">311</span>
                    <div class="bodytext">“මාගේ ක්ලේශයෝ දවන ලදහ. සියළු භවයෝ නසන ලදහ. ඇතින්නක් මෙන් බැඳුම් සිඳ, ආශ්‍රව රහිතව වෙසෙමි.</div>
                </div>
                <div class="paragraph" para="312">
                    <span class="paranum">312</span>
                    <div class="bodytext">“ඒකාන්තයෙන් බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. බුදුරජාණන් වහන්සේගේ සසුන කරණ ලදී.</div>
                </div>
                <div class="paragraph" para="313">
                    <span class="paranum">313</span>
                    <div class="bodytext">“සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.”</div>
                    <div class="bodytext">මෙහි මේ අයුරින් භද්දා කාපිලානී භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">භද්දකාපිලානීථේරියාපදානං සත්තමං.</div>
        </div>
        <div class="subhead ct_sutta" node-id="47268">
            <span class="subhead ct_sutta">8. යසොධරාපදානය</span>
            <div class="subhead-contents">
                <div class="paragraph" para="314">
                    <span class="paranum">314</span>
                    <div class="bodytext">“එක් සමයෙක්හි රම්‍යවූ, සමෘද්‍ධවූ රජගහ නගරයෙහි එක් උතුම් ගිරි ගුහාවක බුදුරජුන් වැඩ වෙසෙන කල්හි</div>
                </div>
                <div class="paragraph" para="315">
                    <span class="paranum">315</span>
                    <div class="bodytext">“එම නගරයෙහි මනරම්වූ භික්‍ෂුණී අසපුවක වෙසෙන යසොධරා නම් භික්‍ෂුණියට මෙබඳු විතර්‍කයක් ඇතිවිය.</div>
                </div>
                <div class="paragraph" para="316">
                    <span class="paranum">316</span>
                </div>
                <div class="paragraph" para="317">
                    <span class="paranum">317</span>
                </div>
                <div class="paragraph" para="318">
                    <span class="paranum">318</span>
                    <div class="bodytext">“සුදොවුන් මහරජ තෙමේද, ප්‍රජාපතී ගෞතමී තොමෝද, ප්‍රසිද්ධවූ මහතෙරවරුද, මහත් ඎද්‍ධි ඇති ස්ථවිරාවෝද, යන ආශ්‍රව රහිත ඔවුහු පහන් සිළු මෙන් නිවනට ගියාහුම වූහ. “බුදුරජුන් වැඩ සිටි කල්හිම මමද ශාන්ති පදයට යන්නෙමි” යි සිතා තමාගේ ආයුෂ බලන්නී, එදවස්හිම ක්‍ෂයට ගියාවූ ආයු සංස්කාරය දැක, පා සිවුරු ගෙන ගිය අසපුවෙන් නික්ම,</div>
                </div>
                <div class="paragraph" para="319">
                    <span class="paranum">319</span>
                    <div class="bodytext">“පන්සියයක් භික්‍ෂුණීන් විසින් පිරිවරන ලදුව, මහත් ඎද්‍ධි ඇත්තී, මහත් ප්‍රඥා ඇත්තී බුදුරජුන් වෙත එළඹියාය.</div>
                </div>
                <div class="paragraph" para="320">
                    <span class="paranum">320</span>
                    <div class="bodytext">“සම්බුදුරජුන් වැඳ, ශාස්තෘන් වහන්සේගේ සක් ලකුණු යුත් සිරිපා මුල එකත් පසෙක හුන්නී, මෙම වචනය කීවාය.</div>
                </div>
                <div class="paragraph" para="321">
                    <span class="paranum">321</span>
                    <div class="bodytext">“අට සැත්තෑ හැවිරිදි වයස් ඇත්තී වෙමි. අන්තිම වයස පවතී. සිරුර කුදු ගැසෙන පබ්භාර නම් අවස්ථාවට පැමිණියා වෙමි. මහා මුනීන් වහන්ස, (මෙය ඔබ වහන්සේට) සැළ කරමි.</div>
                </div>
                <div class="paragraph" para="322">
                    <span class="paranum">322</span>
                    <div class="bodytext">“මාගේ වයස මුහුකුරා ගියේය. මාගේ ජීවිතය ස්වල්පය. ඔබ හැර දමා යන්නෙමි. මාගේ පිහිට මා විසින්ම කරන ලදී.</div>
                </div>
                <div class="paragraph" para="323">
                    <span class="paranum">323</span>
                    <div class="bodytext">“අන්තිම කාලයෙහි ආයුෂ වනාහි මරණය තෙමේ වළක්වයි. මහා වීරයන් වහන්ස, අද රාත්‍රියෙහි පරිනිර්‍වාණයට පැමිණෙන්නෙමි.</div>
                </div>
                <div class="paragraph" para="324">
                    <span class="paranum">324</span>
                    <div class="bodytext">“මුනීන්‍ද්‍රයන් වහන්ස, ජාති-ජරා-ව්‍යාධි-මරණ යම් තැනෙක්හි නැද්ද, ඒ අජරාමරවූ, අසංඛතවූ, ශාන්ති පුරයට යන්නෙමි.</div>
                </div>
                <div class="paragraph" para="325">
                    <span class="paranum">325</span>
                    <div class="bodytext">“යම්තාක් පිරිස වෙත් නම් ශාස්තෲන් වහන්සේගේ සමීපයට එළඹෙත්. ඉදින් මාගේ වරදක් ඇත්නම්, මුනීන්‍ද්‍රයන් වහන්ස, සම්මුඛයෙහි ක්‍ෂමා කරන සේක්වා.</div>
                </div>
                <div class="paragraph" para="326">
                    <span class="paranum">326</span>
                    <div class="bodytext">“ඉදින් සසරෙහි සැරිසරාද, ඔබ කෙරෙහි මාගේ වරදක් වේ නම් මහා වීරයන් වහන්ස, එය ආරෝචනය කරමි. මාගේ වරදට ක්‍ෂමා වේවා.”</div>
                </div>
                <div class="paragraph" para="327">
                    <span class="paranum">327</span>
                    <div class="bodytext">“ඇයගේ වචනය අසා මුනීන්‍ද්‍ර තෙම මෙය වදාළ සේක. “නිවණට යාමට ඔබට මින් මතු කුමක් කියම්ද?</div>
                </div>
                <div class="paragraph" para="328">
                    <span class="paranum">328</span>
                    <div class="bodytext">“මාගේ සසුන කරන තැනැත්තිය, ඎද්‍ධියද දක්වනු මැනව. සියළු පිරිසගේ සසුන කෙරෙහිවු සැක සිඳිනු මැනව.</div>
                </div>
                <div class="paragraph" para="329">
                    <span class="paranum">329</span>
                    <div class="bodytext">ඒ යසෝධරා භික්‍ෂුණී තොමෝ බුදුරජුන්ගේ ඒ වචනය අසා එම බුදුරජුන් වැඳ මෙම වචනය කීවාය.</div>
                </div>
                <div class="paragraph" para="330">
                    <span class="paranum">330</span>
                    <div class="bodytext">“වීරයන් වහන්ස, ගිහිගෙයිදී ඔබ වහන්සේගේ බිරිඳවූ, ශාක්‍ය කුලයෙහි උපන්නාවූ, සත්‍රී අඞ්ගයෙහි පිහිටියාවූ යසෝධරා තොමෝ මම වෙමි.</div>
                </div>
                <div class="paragraph" para="331">
                    <span class="paranum">331</span>
                    <div class="bodytext">“ගිහිගෙයි ඔබ වහන්සේගේ සයානූ දහසක් ස්ත්‍රීන් අතුරෙන්, වීරයන් වහන්ස, මම සියල්ලනට අධිපතිවූ, ප්‍රමුඛ තැනැත්තිය (වීමි.)</div>
                </div>
                <div class="paragraph" para="332">
                    <span class="paranum">332</span>
                    <div class="bodytext">“රූපාචාර ගුණයන්ගෙන් යුක්තවූ, යෞවන බැව්හි සිටියාවූ, ප්‍රිය වචන කියන්නාවූ, මිනිස් දෙව් දූවරුන් වැනි සියල්ලෝ මට ගරු කෙරෙත්.</div>
                </div>
                <div class="paragraph" para="333">
                    <span class="paranum">333</span>
                    <div class="bodytext">“ශාක්‍ය පුත්‍රයන්ගේ මැදුරෙහි කන්‍යාවන් දහසකට ප්‍රධානවූ, සැප දුක් දෙක්හි සමානව වසන්නාවූ, නඳුනුයනෙහි ඒ දෙව් දුවක වැනිවූ,</div>
                </div>
                <div class="paragraph" para="334">
                    <span class="paranum">334</span>
                    <div class="bodytext">“කාම ධාතුව ඉක්මවූ, රූප ධාතුවෙහි සිටියාවූ (මට) ලෝකනායක බුදුරජුන් හැර රූපයෙන් සමානවු අනිකෙක් නැත.”</div>
                </div>
                <div class="paragraph" para="335">
                    <span class="paranum">335</span>
                    <div class="bodytext">මේ ආදිය කියා යසෝධරා තොමෝ බුදුරජුන්ගේ අනුදැනීමෙන් අහසට නැඟී නොයෙක් ඎද්‍ධීන් දැක්වූය.</div>
                </div>
                <div class="paragraph" para="336">
                    <span class="paranum">336</span>
                    <div class="bodytext">“චක්‍රවාටය සමවූ කයද, උතුරුකුරු දිවයින සමවූ හිසද, දෙදිවයින් සමවූ දෙපියාපත්ද, සිරුරින් දඹදිවද,</div>
                </div>
                <div class="paragraph" para="337">
                    <span class="paranum">337</span>
                    <div class="bodytext">(මොණර) පිල දකුණු සයුරද, කුඩා පිහාටු නොයෙක් අතුද, සඳ හිරු ඇස්ද, මේරු පර්‍වතයෙන් ශිඛාවද,</div>
                </div>
                <div class="paragraph" para="338">
                    <span class="paranum">338</span>
                    <div class="bodytext">චක්‍රවාට පර්‍වතය තුඩද කොට, මුල් සහිතවූ දඹරුක කම්පනය කරන්නී, බුදුරජුන් වෙත එළඹ වඳින්නීය.</div>
                </div>
                <div class="paragraph" para="339">
                    <span class="paranum">339</span>
                    <div class="bodytext">“ඇත් වෙසද, එසේම අශ්වය, පර්‍වතය, සයුරය, සඳුය, හිරුය, මේරු පර්‍වතය, ශක්‍ර වේශය (යන මේවා) දැක්වූය.</div>
                </div>
                <div class="paragraph" para="340">
                    <span class="paranum">340</span>
                    <div class="bodytext">“වීරයන් වහන්ස, මම යශෝධරා (වෙමි.) පසැස් ඇතියාණන් වහන්ස, (ඔබ වහන්සේගේ) සිරිපා වඳිමි” (යි කියමින්) දහසක් ලෝ දා පිපි පියුමකින් වැසූය.</div>
                </div>
                <div class="paragraph" para="341">
                    <span class="paranum">341</span>
                    <div class="bodytext">“වීරයන් වහන්ස, මම යශෝධරා (වෙමි.) පසැස් ඇතියාණන් වහන්ස, සිරිපා වඳිමි” යි බ්‍රහ්ම වෙසක් මවාගන නිර්‍වාණ ධර්‍මය දෙසූය.</div>
                </div>
                <div class="paragraph" para="342">
                    <span class="paranum">342</span>
                    <div class="bodytext">“මහා මුනීන් වහන්ස, ඎද්‍ධීන්හිද, දිව්‍ය ශ්‍රෝතධාතු ඥානයාගේද වශී වෙමි.</div>
                </div>
                <div class="paragraph" para="343">
                    <span class="paranum">343</span>
                    <div class="bodytext">“පෙර විසූ කඳ පිළිවෙළ දනිමි. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන් නැවත ඉපදිමක් නැත.</div>
                </div>
                <div class="paragraph" para="344">
                    <span class="paranum">344</span>
                    <div class="bodytext">“මහා වීරයන් වහන්ස, අර්ත්‍ථ, ධර්‍ම නිරුක්තීන්හිද, එසේම ප්‍රතිභාණයෙහිද, මාගේ ඥානය ඔබ වහන්සේගේ සමිපයෙහිදී උපන්නේය.</div>
                </div>
                <div class="paragraph" para="345">
                    <span class="paranum">345</span>
                    <div class="bodytext">“ලොකනාථවූ බුදුවරයන්ගේ එක්වීම (කෙබඳුදැයි) ඔබ වහන්සේ විසින් මැනවින් දක්වන ලදි. මහා මුනීන් වහන්ස, ඔබ වහන්සේ සඳහා මා (කළ) පින්කම් බොහෝය.</div>
                </div>
                <div class="paragraph" para="346">
                    <span class="paranum">346</span>
                    <div class="bodytext">“මුනීන්‍ද්‍රයන් වහන්ස, මා විසින් යම් කුශලයක් (කරන ලද නම්) මාගේ (ඒ) පෙර කර්‍මය සිහි කරන්න. මහා වීරයන් වහන්ස, මා විසින් ඔබ පිණිසම පින් රැස් කරන ලදී.</div>
                </div>
                <div class="paragraph" para="347">
                    <span class="paranum">347</span>
                    <div class="bodytext">“වීරයන් වහන්ස, නුසුදුසු තැන් අත්හැර, අනාචාරයෙන් වැළකී, ඔබ වහන්සේ පිණිස මාගේ ජීවිතය පරිත්‍යාග කරන ලදි.</div>
                </div>
                <div class="paragraph" para="348">
                    <span class="paranum">348</span>
                    <div class="bodytext">“නොයෙක් කෙළ දහස් ගණන් අයට මා (පරිවාර) ස්ත්‍රිය පිණිස දුන්නේය. එහිලා මම නොසතුටු නොවෙමි. මහා මුනීන් වහන්ස, (එය) ඔබ වහන්සේ සඳහාය.</div>
                </div>
                <div class="paragraph" para="349">
                    <span class="paranum">349</span>
                    <div class="bodytext">“නොයෙක් කෙළ දහස් ගණන් අයට මා උපකාර පිණිස දුන්නේය. එහිලා මම නොසතුටු නොවෙමි. මහා මුනීන් වහන්ස, (එය) ඔබ වහන්සේ සඳහාය.</div>
                </div>
                <div class="paragraph" para="350">
                    <span class="paranum">350</span>
                    <div class="bodytext">“නොයෙක් කෙළ දහස් ගණන් අයට මා භොජනය (සැපයීම) පිණිස දුන්නේය. එහිලා මම නොසතුටු නොවෙමි. මහා මුනීන් වහන්ස, (එය) ඔබ වහන්සේ සඳහාය.</div>
                </div>
                <div class="paragraph" para="351">
                    <span class="paranum">351</span>
                    <div class="bodytext">“නොයෙක් කෙළ දහස් ගණන් ජීවිත පරිත්‍යාග කෙළෙමි. භයින් මිදීම ඇත්තියක් කරන්නෙමැයි (සිතා) මාගේ ජීවිතය හැරියෙමි.</div>
                </div>
                <div class="paragraph" para="352">
                    <span class="paranum">352</span>
                    <div class="bodytext">“ශරීරාවයන්හිවූ නානාවිධ අලඞ්කාර වස්ත්‍රද, බොහෝ ස්ත්‍රී ආභරණද, මහා මුනීන් වහන්ස! ඔබ වහන්සේ සඳහා නොසඟවමි.</div>
                </div>
                <div class="paragraph" para="353">
                    <span class="paranum">353</span>
                    <div class="bodytext">“මහා මුනීන් වහන්ස, ධන ධාන්‍ය පරිත්‍යාගයද, ගම්, නියම් ගම්, කෙත්, පුත් හා දූවරුන්ද පරිත්‍යාග කරන ලදී.</div>
                </div>
                <div class="paragraph" para="354">
                    <span class="paranum">354</span>
                    <div class="bodytext">“මහා වීරයන් වහන්ස, අනන්තවූ ඇත්, අස්, ගව යන මොවුහුද, පිරිවර දාසියෝද, ඔබ වහන්සේ සඳහා පරිත්‍යාග කරන ලදී.</div>
                </div>
                <div class="paragraph" para="355">
                    <span class="paranum">355</span>
                    <div class="bodytext">“යාචකයනට දනක් දෙමැ” යි යමක් මා සමග මන්ත්‍රණය කළේද, උතුම් දනක් දෙන්නහුට මාගේ දොම්නසක් නොදකිමි.</div>
                </div>
                <div class="paragraph" para="356">
                    <span class="paranum">356</span>
                    <div class="bodytext">“මහා වීරයන් වහන්ස, බහු විධවූ සසරෙහි නන් වැදෑරුම්වූ බොහෝ දුක අපමණව ඔබ වහන්සේ උදෙසා අනුභව කරන ලදී.</div>
                </div>
                <div class="paragraph" para="357">
                    <span class="paranum">357</span>
                    <div class="bodytext">“සැපයට පැමිණියා සතුටු නොවෙමි. දුක් පැමිණි කල්හි දොම්නස් ඇත්තීද නොවෙමි. මහා මුනීන් වහන්ස, ඔබ වහන්සේ පිණිස හැම තන්හි සැප දුක්ද දෙකෙහි සමව උපෙක්‍ෂක වෙමි.</div>
                </div>
                <div class="paragraph" para="358">
                    <span class="paranum">358</span>
                    <div class="bodytext">“සම්බුදුරජතෙම අනුගමනය කළ මගින් යම් ධර්‍මයක් පැතීද, මහාමුනිතෙමේ සැපද දුක් අනුභවකොට (ඒ) සම්‍යක් සම්බෝධියට පැමිණි සේක.</div>
                </div>
                <div class="paragraph" para="359">
                    <span class="paranum">359</span>
                    <div class="bodytext">“බ්‍රහ්මදේවවූ, ලෝකනායකවූ ගෞතම බුදුරජුන්ගේද, ඒ බොහෝ සෙසු බුදුවරයන්ගේද හමුවීම මට විය.</div>
                </div>
                <div class="paragraph" para="360">
                    <span class="paranum">360</span>
                    <div class="bodytext">“මහා මුනීන් වහන්ස, ඔබ පිණිස මාගේ බොහෝ පින්කම් (විය.) මම බුදු දහම සොයන්නාවූ ඔබගේ පරිචාරිකාව (වීමි.)</div>
                </div>
                <div class="paragraph" para="361">
                    <span class="paranum">361</span>
                    <div class="bodytext">“සාරාසංඛ්‍ය කල්ප ලක්‍ෂයකින් පෙර ලෝකනායකවූ දිවකුරු බුදුරජතෙම ලොව පහළවිය.</div>
                </div>
                <div class="paragraph" para="362">
                    <span class="paranum">362</span>
                    <div class="bodytext">“පසල් දනව්වෙහි සොම්නස්වූ මිනිස්සු බුදුරජුන් පවරා, උන්වහන්සේ වැඩමවන මග පිරිසිදු කෙරෙත්.</div>
                </div>
                <div class="paragraph" para="363">
                    <span class="paranum">363</span>
                    <div class="bodytext">“එකල්හි හෙතෙම සුමේධ නම් බමුණෙක් විය. සියල්ල දක්නාවූ බුදුරජුන්හට දීර්‍ඝ මාර්‍ගයද පිළියෙළ කළේය.</div>
                </div>
                <div class="paragraph" para="364">
                    <span class="paranum">364</span>
                    <div class="bodytext">“එසමයෙහි මම බමුණු කුලයෙහි උපන්, නම්න් සුමිත්තා නම්වූ කන්‍යාවක් වීමි. (මෙම) රැස්වීමට(ද) එළඹියෙමි.</div>
                </div>
                <div class="paragraph" para="365">
                    <span class="paranum">365</span>
                    <div class="bodytext">“ශාස්තෲන් වහන්සේට පිදීම පිණිස උපුල් මල් අට මිටක් ගෙන (එද්දී) ජන සමූහයා මැදෙහි වැහැරි සිවුර මත හුන්නාවූ, අතිශයින් සිත්කලුවූ, මනහරවූ, ඔදවැඩුනු සිත් ඇති ඎෂිවරයා දුටිමි. දැක එකල්හි මාගේ ජීවිතය සඵලයයි සිතීමි.</div>
                </div>
                <div class="paragraph" para="366">
                    <span class="paranum">366</span>
                </div>
                <div class="paragraph" para="367">
                    <span class="paranum">367</span>
                    <div class="bodytext">“එකල්හි ඎෂිහුගේ ඒ උත්සාහය සඵලයයි දුටිමි. මාගේ පූර්‍ව කර්‍ම (බල)යෙන් සම්බුදුරජුන් කෙරෙහි සිතද පැහැදුනේය.</div>
                </div>
                <div class="paragraph" para="368">
                    <span class="paranum">368</span>
                    <div class="bodytext">“ඔදවැඩි සිත් ඇති ඎෂිවරයා කෙරෙහි බෙහෙවින් සිත පැහැදවීමී. මහර්ෂී බුදුරජාණන් වහන්ස, ඔබ වහන්සේට දියයුතු අනිකක් නොදකිමි. (උපුල්) මල් දෙමි.</div>
                </div>
                <div class="paragraph" para="369">
                    <span class="paranum">369</span>
                    <div class="bodytext">(මින් මල්) පස් මිටක් ඔබවහන්සේට වේවා. මාගේ ඎෂිවරයා කෙරෙහි තෙමිටක් වේවා. බුදුරජාණන් වහන්ස, ඔබවහන්සේ (ප්‍රත්‍යක්‍ෂ කළ ධර්‍මය) අවබෝධය පිණිස එම ඎෂිවරයා සමග (මාගේ අදහස්) සමවේවා.</div>
                </div>
                <div class="centre ending">සිව්වැනි බණවරයි.</div>
                <div class="paragraph" para="370">
                    <span class="paranum">370</span>
                    <div class="bodytext">“එම ඎෂිතෙම මල් (තෙමිට) ගෙන වඩින්නාවූ මහත් යසස් ඇති බුදුරජුන්ට ජන සමූහයා මැදදී සර්‍වඥතාඥානාවබෝධය පිණිස පිදීය.</div>
                </div>
                <div class="paragraph" para="371">
                    <span class="paranum">371</span>
                    <div class="bodytext">“මහාවීරවූ දීපඞ්කර බුදුරජතෙමේ ජන සමූහයා මැදදී ඔද වැඩි සිත් ඇති තවුසා දැක (මෙසේ) පැවැසූහ.</div>
                </div>
                <div class="paragraph" para="372">
                    <span class="paranum">372</span>
                    <div class="bodytext">“මින් අපරිමෙය්‍ය කල්පයෙහි හෙවත් සාරාසංඛ්‍ය කල්ප ලක්‍ෂයකින් මතුයෙහි මහාමුනිවූ දීපඞ්කර බුදුරජතෙමේ මාගේ කර්‍මයද ඎජුබවද පැවසූහ.</div>
                </div>
                <div class="paragraph" para="373">
                    <span class="paranum">373</span>
                    <div class="bodytext">“මහා ඎෂිවරය, ඔබ පිණිස (කළ) මෙම කර්‍මය කරණකොටගෙන (ඇය ඔබ හා) සම කර්‍ම ඇති, සමව කටයුතු කරන සුළු තැනැත්තියක් වන්නීය. ප්‍රියවූ තැනැත්තියක්ද වන්නීය.</div>
                </div>
                <div class="paragraph" para="374">
                    <span class="paranum">374</span>
                    <div class="bodytext">“ඔහුගේ ධර්‍මයෙහි කොටස්කාරියක්වූ, මනා දැකුම් ඇති, ඉතා ප්‍රියවූ, මන වඩන්නාවූ, ප්‍රිය වචන කියන්නාවූ, ප්‍රිය ගති ඇති ස්ත්‍රියක්ද වන්නීය.</div>
                </div>
                <div class="paragraph" para="375">
                    <span class="paranum">375</span>
                    <div class="bodytext">“ස්වාමියාගේ බඩු පෙට්ටියක් යම්සේ රකිත්ද, එසේම මෝතොමෝ කුසල් දහම් රකින්නේය.</div>
                </div>
                <div class="paragraph" para="376">
                    <span class="paranum">376</span>
                    <div class="bodytext">“ඒ (අනුගාමික) ජනයෝද ඔහුට අනුකම්පා කෙරෙත්. (හෙතෙම) පෙරුම් පුරන්නේය. මැදිරිය (කූඩුව) බිඳ (නිදහස්වූ) සිංහයෙකු මෙන් සම්‍යක් සම්බෝධියට පැමිණෙන්නේය.</div>
                </div>
                <div class="paragraph" para="377">
                    <span class="paranum">377</span>
                    <div class="bodytext">“මින් අපරිමෙයවූ කපෙහි බුදුරජතෙම මට යමක් ප්‍රකාශ කෙළේද, එම වචනයට අනුව සතුටුවන්නී මම මෙසේ කරනසුළු තැනැත්තියක් වීමි.</div>
                </div>
                <div class="paragraph" para="378">
                    <span class="paranum">378</span>
                    <div class="bodytext">“එහිදී මැනවින් කරන ලද එම කර්‍මයට සිත පැහැදවීමි. දෙවි මිනිස් දෙගතියෙහි අපමණ (සැප) අනුභවකොට,</div>
                </div>
                <div class="paragraph" para="379">
                    <span class="paranum">379</span>
                    <div class="bodytext">“මම දෙවියන් අතුරෙහිද, මිනිසුන් අතුරෙහිද, (මෙසේ) සැප දුක් අනුභවකොට අන්තිම භවය පැමිණි කල්හි ශාක්‍ය කුලයෙහි උපනිමි.</div>
                </div>
                <div class="paragraph" para="380">
                    <span class="paranum">380</span>
                    <div class="bodytext">“මනා රූ ඇති, භෝග සම්පත් ඇති, කීර්තියෙන් හා ශීලයෙන් යුක්තවූ, යලි සියළු (පිරිපුන්) අඟ පසඟ සම්පත් ඇති කුලයන්හි අතිශයින් සත්කාර කරන ලද තැනැත්තෙක් වෙමි.</div>
                </div>
                <div class="paragraph" para="381">
                    <span class="paranum">381</span>
                    <div class="bodytext">“ලාභ, කීර්තිය, සත්කාරය, (අට) ලෝ දහමින් ගැටීමය යන මේවා පිළිබඳ දුක් සහිත සිතක් නැත. බියක් නොමැතිව වසමි.</div>
                </div>
                <div class="paragraph" para="382">
                    <span class="paranum">382</span>
                </div>
                <div class="paragraph" para="383">
                    <span class="paranum">383</span>
                </div>
                <div class="paragraph" para="384">
                    <span class="paranum">384</span>
                </div>
                <div class="paragraph" para="385">
                    <span class="paranum">385</span>
                </div>
                <div class="paragraph" para="386">
                    <span class="paranum">386</span>
                </div>
                <div class="paragraph" para="387">
                    <span class="paranum">387</span>
                </div>
                <div class="paragraph" para="388">
                    <span class="paranum">388</span>
                </div>
                <div class="paragraph" para="389">
                    <span class="paranum">389</span>
                </div>
                <div class="paragraph" para="390">
                    <span class="paranum">390</span>
                </div>
                <div class="paragraph" para="391">
                    <span class="paranum">391</span>
                </div>
                <div class="paragraph" para="392">
                    <span class="paranum">392</span>
                </div>
                <div class="paragraph" para="393">
                    <span class="paranum">393</span>
                </div>
                <div class="paragraph" para="394">
                    <span class="paranum">394</span>
                </div>
                <div class="paragraph" para="395">
                    <span class="paranum">395</span>
                </div>
                <div class="paragraph" para="396">
                    <span class="paranum">396</span>
                </div>
                <div class="paragraph" para="397">
                    <span class="paranum">397</span>
                </div>
                <div class="paragraph" para="398">
                    <span class="paranum">398</span>
                </div>
                <div class="paragraph" para="399">
                    <span class="paranum">399</span>
                </div>
                <div class="paragraph" para="400">
                    <span class="paranum">400</span>
                </div>
                <div class="paragraph" para="401">
                    <span class="paranum">401</span>
                </div>
                <div class="paragraph" para="402">
                    <span class="paranum">402</span>
                    <div class="bodytext">“සසරෙහි කලකිරී, අනගාර්‍ය්‍ය නම්වූ සසසුනෙහි පැවිදිවීමි. දහසක් පිරිවර සහිතව පැවිදිව කිසිත් (වස්තුවක්) නැති තැනැත්තියක් වුවාය.</div>
                </div>
                <div class="paragraph" para="403">
                    <span class="paranum">403</span>
                    <div class="bodytext">“මෙසේ ගිහිගෙය අතහැර දමා අනගාර්‍ය්‍ය නම්වූ සසුනෙහි පැවිදිවීමි. (පැවිදිව) අඩමසක් නොපැමිණි කල්හිම චතුස්සත්‍යාවබෝධයට පැමිණියෙමි.</div>
                </div>
                <div class="paragraph" para="404">
                    <span class="paranum">404</span>
                    <div class="bodytext">“චීවරද, පිණ්ඩපාතද, ගිලානප්‍රත්‍යයද, සේනාසනද (යන මේ සිව්පසය) සයුරට රැළ (පමුණුවන්නාක්) මෙන් බොහෝ දෙන නානාවිධව පමුණුවත්.</div>
                </div>
                <div class="paragraph" para="405">
                    <span class="paranum">405</span>
                    <div class="bodytext">“මා විසින් ක්ලේශයෝ දවන ලදහ. සියළු භවයෝ නසන ලදහ. ඇතින්නක මෙන් බැඳුම් සිඳ, ආශ්‍රව රහිතව වෙසෙමි.</div>
                </div>
                <div class="paragraph" para="406">
                    <span class="paranum">406</span>
                    <div class="bodytext">“ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. (මා විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="407">
                    <span class="paranum">407</span>
                    <div class="bodytext">“සිව් පිළිසිඹියාවෝද, අෂ්ටවිමොක්‍ෂයෝද, ෂඩභිඥාවෝද ශාක්‍ෂාත් කරන ලදහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="408">
                    <span class="paranum">408</span>
                    <div class="bodytext">“මෙසේ නන්වැදෑරුම්වූ දුක්ද, නන්වැදෑරුම්වූ සම්පත්ද (විඳ) රහත් බවට පැමිණියා සියළු සම්පත් ලබමි.</div>
                </div>
                <div class="paragraph" para="409">
                    <span class="paranum">409</span>
                    <div class="bodytext">“යම් ස්ත්‍රියක් තොමෝ බුදුරජුන්ට පින් පිණිස ස්වකීය ආත්මය දේද, (ඔහුට) සහාය සම්පත්තිහු වෙත්. අසංස්කෘතවූ නිර්‍වාණපදයද වේ.</div>
                </div>
                <div class="paragraph" para="410">
                    <span class="paranum">410</span>
                    <div class="bodytext">“අතීතවූද, වර්‍තමානවූද, අනාගතවූද, මාගේ සියළු කර්‍මය ක්‍ෂය විය. බුදුරජාණන් වහන්ස, ඔබ වහන්සේගේ සිරිපා වඳිමි.</div>
                    <div class="bodytext">මෙහි මේ අයුරින් යශෝධරා භික්‍ෂුණීන් වහන්සේ මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">යසොධරාථේරියාපදානං අට්ඨමං.</div>
        </div>
        <div class="subhead ct_sutta" node-id="47269">
            <span class="subhead ct_sutta">9. යශෝධරා ප්‍රමුඛ දසදහසක් භික්‍ෂුණීන්ගේ අපදානය</span>
            <div class="subhead-contents">
                <div class="paragraph" para="411">
                    <span class="paranum">411</span>
                    <div class="bodytext">“සාරාසංඛ්‍ය කල්ප ලක්‍ෂයකින් පෙර ලෝකනායකවූ දීපඞ්කර නම් බුදුරජතෙම ලොව පහළවිය.</div>
                </div>
                <div class="paragraph" para="412">
                    <span class="paranum">412</span>
                    <div class="bodytext">“මහාවීරවූ දීපඞ්කර බුදුරජතෙම සුමෙධ සුමිත්ත (යුවල) දෙවියන් සහිත ලෝකයෙහි හැසිරෙන්නාහු, දෙවි මිනිස් සුව දක්නාහු, සමාන සැප දුක් ඇතියවුන් වන බව පැවසූහ. ඔවුන්ගේ (අනාගත තත්ත්‍වය) පවසන කල්හි එම රැස්වීමට අපි(දු) එළඹ,</div>
                </div>
                <div class="paragraph" para="413">
                    <span class="paranum">413</span>
                </div>
                <div class="paragraph" para="414">
                    <span class="paranum">414</span>
                    <div class="bodytext">“මතු එක්වීමෙහිදී (ඔබ) අප සියල්ලන්ගේ හිමියා වනු මැනව. අපි සියල්ලෝම ඔබගේ ප්‍රිය වචන කියන්නාවු, මන වඩන්නාවූ ස්ත්‍රීහු (වෙමු) යි (පැතීමු.)</div>
                </div>
                <div class="paragraph" para="415">
                    <span class="paranum">415</span>
                    <div class="bodytext">“දාන සීලමයවූ සියළු කුසල්ද, භාවනාද මැනවින් වඩන ලදී. බොහෝ කාලයක් මුළුල්ලෙහි අපගේ සියල්ල බුදුරජාණන් වහන්සේට පරිත්‍යාග කරන ලදී.</div>
                </div>
                <div class="paragraph" para="416">
                    <span class="paranum">416</span>
                    <div class="bodytext">“සුවඳ විලවුන්ද, මල්ද, රුවන්මුවා පහන්ද (යන) පතන ලද යම් කිසිවක් නම් ඒ සියල්ල බුදුරජාණන් වහන්සේට පරිත්‍යාග කරන ලදී.</div>
                </div>
                <div class="paragraph" para="417">
                    <span class="paranum">417</span>
                    <div class="bodytext">“අනිකුත් කරන ලද කටයුතුද, මනුෂ්‍ය පරිභෝගයට සුදුසු දැයද යන අපගේ සියල්ල බොහෝ කාලයක් මුළුල්ලෙහි බුදුරජාණන් වහන්සේට පරිත්‍යාග කරන ලදී.</div>
                </div>
                <div class="paragraph" para="418">
                    <span class="paranum">418</span>
                    <div class="bodytext">“සසර නොයෙක් ජාතීන්හි අප විසින් බොහෝ පින් කරන ලදී. කුදු මහත් භවයන්හි සැරිසරා සම්පත් අනුභවකොට,</div>
                </div>
                <div class="paragraph" para="419">
                    <span class="paranum">419</span>
                    <div class="bodytext">“අන්තිම භවය පැමිණි කල්හි ශාක්‍යපුත්‍ර (ගෞතම)යන් වහන්සේගේ මැදුරෙහි නොයෙක් කුලයන්හි උපන්නාවූ, කමනීය වර්‍ණ ඇත්තාවූ අප්සරාවෝ වීමු.</div>
                </div>
                <div class="paragraph" para="420">
                    <span class="paranum">420</span>
                    <div class="bodytext">“ලාභයෙන්ද, යසසින්ද අගතැන් පැමිණියාහු, සියල්ලන් විසින් සත්කාර කරන ලද්දාහු, හැම කල්හි ආහාර පාන ලාභී වූවාහු, අපි (සියල්ලන් විසින්) බුහුමන් කරන ලද්දියෝද වීමු.</div>
                </div>
                <div class="paragraph" para="421">
                    <span class="paranum">421</span>
                    <div class="bodytext">“ගිහිගෙය අතහැර අනගාර්‍ය්‍ය නම්වූ සසුනෙහි පැවිදිවූවාහු, අඩ මසක් නොපැමිණි කල්හිම (අපි) සියල්ලෝ නිවනට පැමිණියෝ වෙමු.</div>
                </div>
                <div class="paragraph" para="422">
                    <span class="paranum">422</span>
                    <div class="bodytext">“ආහාරපානද, වස්ත්‍ර හා සේනාසනද ලබන්නියෝ වූවාහු, සියළු ප්‍රත්‍යයෝ (තමන්) වෙතට පැමිණෙත්. හැම කල්හි (සියල්ලන් විසින්) සත්කාර කරන ලද්දියෝද, පූජා කරන ලද්දියෝද (වෙමු.)</div>
                </div>
                <div class="paragraph" para="423">
                    <span class="paranum">423</span>
                    <div class="bodytext">“අපගේ ක්ලේශයෝ දවන ලදහ. සියළු භවයෝ දවන ලදහ. ඇතින්නක් මෙන් බැඳුම් සිඳ, ආශ්‍රව රහිත වූවාහු වෙසෙමු.</div>
                </div>
                <div class="paragraph" para="424">
                    <span class="paranum">424</span>
                    <div class="bodytext">“බුද්‍ධශ්‍රේෂ්ඨයන් වහන්සේගේ සමීපයට ඒකාන්තයෙන් අපගේ පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="425">
                    <span class="paranum">425</span>
                    <div class="bodytext">“ප්‍රතිසම්භිදාවෝ සිව්ිපිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරණ ලදහ. බුදුරජාණන් වහන්සේගේ සසුන කරණ ලදී.”</div>
                    <div class="bodytext">මෙහි මේ අයුරින් යශොදරා ප්‍රමුඛවූ දසදහසක් භික්‍ෂුණින් වහන්සේ බුදුරජුන් හමුවෙහි මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">යසොධරාපමුඛදසභික්ඛුනීසහස්සාපදානං නවමං.</div>
        </div>
        <div class="subhead ct_sutta" node-id="472610">
            <span class="subhead ct_sutta">10. යශොධරා ප්‍රමුඛ අටළොස් දහසක් භික්‍ෂුණින්ගේ අපදානය</span>
            <div class="subhead-contents">
                <div class="paragraph" para="426">
                    <span class="paranum">426</span>
                    <div class="bodytext">“ශාක්‍ය කුලයෙහි උපන්නාවූ යශොධරා ප්‍රමුඛවූ අටළොස් දහසක් භික්‍ෂුණීහු සම්බුදුරජුන් වෙත එළඹියාහුය.</div>
                </div>
                <div class="paragraph" para="427">
                    <span class="paranum">427</span>
                    <div class="bodytext">“අටළොස් දහසක්වූ ඒ සියළු භික්‍ෂුණීහු මහත් ඎද්‍ධි ඇත්තාහු වෙත්. (ස්වකීය) බලය තත්වූ පරිදි ආරොචනය කරමින් බුදුරජාණන් වහන්සේගේ සිරිපා වඳිත්.</div>
                </div>
                <div class="paragraph" para="428">
                    <span class="paranum">428</span>
                    <div class="bodytext">“මහා මුනීන් වහන්ස, (අපගේ) ජාතියද, ජරාවද, ව්‍යාධියද, මරණයද ක්‍ෂය විය. ලෝකනායකයන් වහන්ස, ආශ්‍රව රහිතවූ අමෘතවූ ශාන්ත පදයට යමු.</div>
                </div>
                <div class="paragraph" para="429">
                    <span class="paranum">429</span>
                    <div class="bodytext">“මහා මුනීන් වහන්ස, ඉදින් පෙර (අප) සියල්ලන්ගේ වැරදිමක් ඇත්තේ වි නම්, බුදුරජාණන් වහන්ස, එම අපරාධය නොදන්නියෝ (වෙමු.) අපගේ (එම අපරාධයට) ක්‍ෂමා වනු මැනවි.”</div>
                </div>
                <div class="paragraph" para="430">
                    <span class="paranum">430</span>
                    <div class="bodytext">“මාගේ සසුන කරන්නාවූ (තෙපි) ඎද්‍ධියද දක්වව්. සියළු පිරිසගේ යම්තාක් සැක (වෙත් නම්) එයද සිඳිව්.”</div>
                </div>
                <div class="paragraph" para="431">
                    <span class="paranum">431</span>
                    <div class="bodytext">“මහා වීරයන් වහන්ස, යශෝධරා තෙමෝ මන වඩන්නීය. පියවූ දැකුම් ඇත්තීය. මහා වීරයන් වහන්ස, සියළු භික්‍ෂුණීහු ගිහිගෙහිදී ඔබ වහන්සේගේ (පරිවාර) ස්ත්‍රීහුයි.</div>
                </div>
                <div class="paragraph" para="432">
                    <span class="paranum">432</span>
                    <div class="bodytext">“වීරයන් වහන්ස, සානූකෙළක් ස්ත්‍රීන් අතුරෙන් ඒ අපි ගිහිගෙයි සියල්ලනට අධිපතිවූ ප්‍රමුඛ තැනැත්තියෝ වෙමු.</div>
                </div>
                <div class="paragraph" para="433">
                    <span class="paranum">433</span>
                    <div class="bodytext">“රූපාචාර ගුණයන්ගෙන් යුක්තවූ, යෞවන බැව්හි සිටියාවූ, ප්‍රිය වචන කියන්නාවූ, මිනිස් දෙව් දූවරුන් වැනි සියල්ලෝ (අපට) ගරු කෙරෙත්.</div>
                </div>
                <div class="paragraph" para="434">
                    <span class="paranum">434</span>
                    <div class="bodytext">“එකල්හි ශාක්‍ය වංශයෙහි උපන්නාවූ යශොධරා ප්‍රමුඛ අටළොස් දහසක්වූ සියල්ලෝ (හැමදෙනාහට) ප්‍රමුඛයහ. ඊශ්වරයහ.</div>
                </div>
                <div class="paragraph" para="435">
                    <span class="paranum">435</span>
                    <div class="bodytext">“මහා මුනීන් වහන්ස. කාමධාතුව ඉක්මවූ, රූප ධාතුවෙහි සිටියවුන් අතුරෙනුදු රූපයෙන් අප හා සමානවූ තැනැත්තියක් නැත.</div>
                </div>
                <div class="paragraph" para="436">
                    <span class="paranum">436</span>
                    <div class="bodytext">“සම්බුදුරජුන් වැඳ, ශාස්තෲන් වහන්සේට ඎද්‍ධි දැක්වූහ. ලෙව්හි නානාවිධවූ මහත් ඎද්‍ධින්ද දැක්වූහ.</div>
                </div>
                <div class="paragraph" para="437">
                    <span class="paranum">437</span>
                    <div class="bodytext">“චක්‍රවාටය සමවූ කයද, උතුරුකුරු දිවයින සමවූ හිසද, දෙදිවයින් සමවූ දෙපියාපත්ද, සිරුරින් දඹදිවද,</div>
                </div>
                <div class="paragraph" para="438">
                    <span class="paranum">438</span>
                    <div class="bodytext">“(මොණර) පිල් දකුණු සයුරද, කුඩා පිහාටු නොයෙක් අතුද, සඳ හිරු ඇස්ද, මේරු පර්‍වතයෙන් ශිඛාවද,</div>
                </div>
                <div class="paragraph" para="439">
                    <span class="paranum">439</span>
                    <div class="bodytext">“චක්‍රවාට පර්‍වතය තුඩද කොට, මුල් සහිතවූ දඹ රුක කම්පනය කරන්නාහු, බුදුරජුන් වෙත එළඹ වඳිත්.</div>
                </div>
                <div class="paragraph" para="440">
                    <span class="paranum">440</span>
                    <div class="bodytext">“ඇත් වෙසද, එසේම අශ්වය, පර්‍වතය, සයුරය, සඳුය, හිරුය, මේරු පර්‍වතය, ශක්‍ර වේශය (යන මේවා) දැක්වූහ.</div>
                </div>
                <div class="paragraph" para="441">
                    <span class="paranum">441</span>
                    <div class="bodytext">“නරනායකවු වීරයන් වහන්ස, ඔබ වහන්සේගේ බලය කරණකොටගෙන නිපන්නාවූ යශෝධරා ප්‍රමුඛවූ අප වීරවූ බුදුරජාණන් වහන්ස, (ඔබ වහන්සේගේ) පා වඳිමු.</div>
                </div>
                <div class="paragraph" para="442">
                    <span class="paranum">442</span>
                    <div class="bodytext">“මහා මුණීන් වහන්ස, ඎද්ධීන්හිද, දිව්‍ය ශ්‍රෝත ධාතු ඥානයෙහිද වශී වෙමු. චෙතො පරියඤාණයාගේද වශී වෙමු.</div>
                </div>
                <div class="paragraph" para="443">
                    <span class="paranum">443</span>
                    <div class="bodytext">“පෙර විසූ කඳ පිළිවෙළ දනිමු. දිවැස පිරිසිදු කරන ලදී. සියළු ආශ්‍රවයෝ ක්‍ෂය කරන ලදහ. දැන් නැවත ඉපදිමක් නැත.</div>
                </div>
                <div class="paragraph" para="444">
                    <span class="paranum">444</span>
                    <div class="bodytext">“මහා වීරයන් වහන්ස, අර්ත්‍ථ, ධර්‍ම, නිරුක්තීන්හිද, එසේම ප්‍රතිභාණයෙහිද, අපගේ ඤාණය ඔබ වහන්සේ සමීපයෙහිදී උපන්නේය.</div>
                </div>
                <div class="paragraph" para="445">
                    <span class="paranum">445</span>
                    <div class="bodytext">“පෙර බුදුවරයන්ගේ එක්වීම (කෙබඳුදැයි) අපට දක්වන ලදී. මහා මුනීන් වහන්ස, ඔබ වහන්සේ සඳහා අපගේ පින්කම් බොහෝය.</div>
                </div>
                <div class="paragraph" para="446">
                    <span class="paranum">446</span>
                    <div class="bodytext">“මුනීන්ද්‍රයන් වහන්ස, අප විසින් පෙර කුශලයක් කරන ලද නම් (එය ඔබ) සිහි කෙරෙහිය. මහා වීරයන් වහන්ස, අප විසින් ඔබ පිණිස පින් රැස් කරන ලදී.</div>
                </div>
                <div class="paragraph" para="447">
                    <span class="paranum">447</span>
                    <div class="bodytext">“නුසුදුසු තැන් හැර අනාචාරයෙන් වැළකීමු. මහා වීරයන් වහන්ස, ඔබ වහන්සේ පිණිස අපගේ ජීවිත පරිත්‍යාග කරන ලදී.</div>
                </div>
                <div class="paragraph" para="448">
                    <span class="paranum">448</span>
                    <div class="bodytext">“නොයෙක් කෙළ දහස් ගණන් අයට අප (පරිවාර) ස්ත්‍රීන් පිණිස දුන්නේය. මහා මුනීන් වහන්ස, ඔබ වහන්සේ සඳහා එහිලා අපි නොසතුටු නොවෙමු.</div>
                </div>
                <div class="paragraph" para="449">
                    <span class="paranum">449</span>
                    <div class="bodytext">“නොයෙක් කෙළ දහස් ගණන් අයට අප උපකාර පිණිස දුන්නේය. එහිලා අපි නොසතුටු නොවෙමු. මහා මුනීන් වහන්ස, (එය) ඔබ වහන්සේ සඳහාය.</div>
                </div>
                <div class="paragraph" para="450">
                    <span class="paranum">450</span>
                    <div class="bodytext">“නොයෙක් කෙළ දහස් ගණන් අයට අප ආහාර සැපයීම පිණිස දුන්නේය. එහිලා අපි නොසතුටු නොවෙමු. මහා මුනීන් වහන්ස, (එය) ඔබ වහන්සේ සඳහාය.</div>
                </div>
                <div class="paragraph" para="451">
                    <span class="paranum">451</span>
                    <div class="bodytext">“අපගේ නොයෙක් කෙළ දහස් ගණන් ජීවිත පරිත්‍යාග කෙළෙමු. භයින් මිදීම කරන්නෙමු” යයි එසේ දිවි හළෙමු.</div>
                </div>
                <div class="paragraph" para="452">
                    <span class="paranum">452</span>
                    <div class="bodytext">“මහා මුනීන් වහන්ස, ශරීර අවයවයන්හිවූ නා නා විධ අලංකාර වස්ත්‍රද, බොහෝ ස්ත්‍රී භාණ්ඩද ඔබ වහන්සේ සඳහා නොසඟවමු.</div>
                </div>
                <div class="paragraph" para="453">
                    <span class="paranum">453</span>
                    <div class="bodytext">“මහා මුනීන් වහන්ස, ධන ධාන්‍ය පරිත්‍යාගයද, ගම්, නියම්ගම්, කෙත්, පුතුන් හා දූවරුන්ද, පරිත්‍යාග කරන ලදී.</div>
                </div>
                <div class="paragraph" para="454">
                    <span class="paranum">454</span>
                    <div class="bodytext">“මහා වීරයන් වහන්ස, අනන්තවූ ඇත්, අස්, ගව යන මොවුහුද, පිරිවර දාසියෝද, ඔබ වහන්සේ සඳහා පරිත්‍යාග කරන ලදී.</div>
                </div>
                <div class="paragraph" para="455">
                    <span class="paranum">455</span>
                    <div class="bodytext">“යාචකයනට දනක් දෙමැයි අප සමග යම්සේ මන්ත්‍රණය කළේද, උතුම් දනක් දෙන්නහුට අපගේ දොම්නසක් නොදකිමු.</div>
                </div>
                <div class="paragraph" para="456">
                    <span class="paranum">456</span>
                    <div class="bodytext">“මහා වීරයන් වහන්ස, බහුවිධවූ සසරෙහි නන් වැදෑරුම්වූ බොහෝ දුක් අපමණව ඔබ වහන්සේ උදෙසා අනුභව කරන ලදී.</div>
                </div>
                <div class="paragraph" para="457">
                    <span class="paranum">457</span>
                    <div class="bodytext">“සැපතට පැමිණියාහු සතුටු නොවෙමු. දුක් පැමිණි කල්හි දොම්නස් ඇත්තියෝද නොවෙමු. මහා මුනීන් වහන්ස, ඔබ වහන්සේ පිණිස හැම තන්හි උපෙක්‍ෂා වීමු.</div>
                </div>
                <div class="paragraph" para="458">
                    <span class="paranum">458</span>
                    <div class="bodytext">“සම්බුදුරජතෙම අනුගමනය කළ මගින් යම් දහමක් පැතීද, මහා මුනි තෙමේ සැප දුක්ද අනුභවකොට (ඒ) සම්‍යක් සම්බෝධියට පැමිණිසේක.</div>
                </div>
                <div class="paragraph" para="459">
                    <span class="paranum">459</span>
                    <div class="bodytext">“බ්‍රහ්මදෙව නම්වූ, ලෝකනායකවූ ගෞතම බුදුරජුන්ගේද, ඒ බොහෝවූ සෙසු බුදුවරයන්ගේද, උන්වහන්සේලා හමුවීම අපට විය.</div>
                </div>
                <div class="paragraph" para="460">
                    <span class="paranum">460</span>
                    <div class="bodytext">“මහා මුනීන් වහන්ස, ඔබ පිණිස අපගේ බොහෝ පින්කම් (විය.) අපි බුදු දහම් සොයන්නාවූ ඔබගේ පරිවාරිකාවෝ (විමු.)</div>
                </div>
                <div class="paragraph" para="461">
                    <span class="paranum">461</span>
                    <div class="bodytext">“සාරා සංඛ්‍ය කල්ප ලක්‍ෂයකින් පෙර ලෝකනායකවූ දිවකුරු බුදු තෙමේ ලොව පහළවිය.</div>
                </div>
                <div class="paragraph" para="462">
                    <span class="paranum">462</span>
                    <div class="bodytext">“පසල් දනව්වෙහි සොම්නස්වූ මිනිස්සු බුදුරජුන් පවරා උන්වහන්සේ වැඩමවන මග පිරිසිදු කෙරෙත්.</div>
                </div>
                <div class="paragraph" para="463">
                    <span class="paranum">463</span>
                    <div class="bodytext">“එකල්හි හෙතෙම සුමේධ නම් බමුණෙක් විය. සියල්ල දක්නාවූ බුදුරජුන්හට දීර්ඝ මාර්‍ගයද පිළියෙළ කළේය.</div>
                </div>
                <div class="paragraph" para="464">
                    <span class="paranum">464</span>
                    <div class="bodytext">“එකල්හි (අපි) සියල්ලෝ බමුණු කුලයෙහි උපන්නියෝ වීමු. එම සමාගමයට ගොඩ දිය හටගන්නාවූ මල් ගෙන ආවෙමු.</div>
                </div>
                <div class="paragraph" para="465">
                    <span class="paranum">465</span>
                    <div class="bodytext">“එසමයෙහි මහත් යසස් ඇති, මහාවිරවූ එම දීපඞ්කර බුදුරජතෙම ඔදවැඩි සිත් ඇති තවුසා දක (මෙසේ) පැවසූසේක.</div>
                </div>
                <div class="paragraph" para="466">
                    <span class="paranum">466</span>
                    <div class="bodytext">“ඔදවැඩි සිත් ඇති තවුසාහට ඔහුගේ මාර්‍ගය විමසන කල්හි පෘථිවිය සෙලවෙයි. නාද කෙරෙත්. දෙව්ලෝ සහිතව කම්පා වෙයි.</div>
                </div>
                <div class="paragraph" para="467">
                    <span class="paranum">467</span>
                    <div class="bodytext">“දිව්‍ය කන්‍යාවෝද, මනුෂ්‍යයෝද, දෙවියන් සහිතවූ අපිදු පිදිය යුතු නා නා භාණ්ඩ පුදා පැතූහ.</div>
                </div>
                <div class="paragraph" para="468">
                    <span class="paranum">468</span>
                    <div class="bodytext">“දීපඞ්කර නම්වූ බුදුරජතෙම ඔවුනට මෙසේ පැවසූහ. “අද යමෙක් තුටු කරන ලද ප්‍රාර්ත්‍ථනාවක් ඇද්ද, ඔවුහු හමුවන්නාහුය” (කියායි.)</div>
                </div>
                <div class="paragraph" para="469">
                    <span class="paranum">469</span>
                    <div class="bodytext">“මින් අපරිමෙය්‍යවූ කල්පයෙහි හෙවත් සාරාසංඛ්‍ය කල්ප ලක්‍ෂයකින් පෙර බුදුරජතෙම අපට යමක් පැවසීද, එම වචනයට අනුව සතුටුවන්නාවූ අපි මෙසේ කරනසුළු තැනැත්තියෝ වීමු.</div>
                </div>
                <div class="paragraph" para="470">
                    <span class="paranum">470</span>
                    <div class="bodytext">“එහිදී මැනවින් කරන ලද එම කර්‍මයට සිත පැහැදවූහ. දෙව් මිනිස් දෙගතියෙහි අපමණව (සම්පත්) අනුභවකොට,</div>
                </div>
                <div class="paragraph" para="471">
                    <span class="paranum">471</span>
                    <div class="bodytext">“දෙවියන් අතුරෙහිද, මිනිසුන් අතුරෙහිද (මෙසේ) සැපදුක් අනුභවකොට අන්තිම භවය පැමිණි කල්හි ශාක්‍ය කුලයෙහි උපනිමු.</div>
                </div>
                <div class="paragraph" para="472">
                    <span class="paranum">472</span>
                    <div class="bodytext">“රූමත්වූ, භෝග සම්පත් ඇති, කීර්තියෙන් හා සීලයෙන් යුක්තවූ, යලි සියළු (පිරිපුන්) අඟ පසඟ සම්පත් ඇති, කුලයෙහි අතිශයින් සත්කාර කරන ලද තැනැත්තියෝ වෙමු.</div>
                </div>
                <div class="paragraph" para="473">
                    <span class="paranum">473</span>
                    <div class="bodytext">“ලාභය, කීර්තිය, සත්කාරය, අටලෝ දහමින් ගැටීමය (යන මේවා පිළිබඳ) දුක් සහිත සිතක් නැත. බියක් නොමැතිව වසමු.</div>
                </div>
                <div class="paragraph" para="474">
                    <span class="paranum">474</span>
                    <div class="bodytext">එකල්හි රජුගේ අන්තඃපුරයෙහිදී භාග්‍යවතුන් වහන්සේ විසින් මෙය දේශනා කරන ලදී. බුද්‍ධ වීරතෙමේ පෙර කැත් කුමරියන්ගේ උපකාරයන්ද දැක්වීය.</div>
                </div>
                <div class="paragraph" para="475">
                    <span class="paranum">475</span>
                    <div class="bodytext">“උපකාර කරන්නාවූ යම් ස්ත්‍රී කෙනෙක් වූවාහුද, සුවදුක් දෙකෙහි සහභාගීවූ යම් ස්ත්‍රී කෙනෙක් වූවාහුද, යහපත මේයයි කියා දෙන්නාවූ යම් ස්ත්‍රී කෙනෙක් වූවාහුද, අනුකම්පා කරන්නාවූ යම් ස්ත්‍රී කෙනෙක් වූවාහුද ඒ මේ ස්ත්‍රීහු වෙති.</div>
                </div>
                <div class="paragraph" para="476">
                    <span class="paranum">476</span>
                    <div class="bodytext">“සුචරිත ධර්‍මයෙහි හැසිරෙන්නේය. දුශ්චරිතයෙහි නොහැසිරෙන්නේය. ධර්මයෙහි හැසිරෙන තැනැත්තේ මේ ලෙව්හිද, පරලෙව්හිද සුවසේ සැතපේ.</div>
                </div>
                <div class="paragraph" para="477">
                    <span class="paranum">477</span>
                    <div class="bodytext">“ගිහිගෙය හැර දමා අනගාර්‍ය්‍ය නම්වු සසුනෙහි පැවිදිවීමු. (පැවිදිව) අඩමසක් නොපැමිණි කල්හිම අපි සිව්සස් දනිමු.</div>
                </div>
                <div class="paragraph" para="478">
                    <span class="paranum">478</span>
                    <div class="bodytext">“චීවරද, පිණ්ඩපාතද, ගිලානප්‍රත්‍යයද, සේනාසනද සයුරට රැල මෙන් බොහෝ දෙන නානාවිධව පමුණුවත්.</div>
                </div>
                <div class="paragraph" para="479">
                    <span class="paranum">479</span>
                    <div class="bodytext">“අප විසින් ක්ලේශයෝ දවන කදහ. සියළු ආශ්‍රවයෝ නසන ලදහ. ඇතින්නන් මෙන් බැඳුම් සිඳ ආශ්‍රව රහිතව වෙසෙමු.</div>
                </div>
                <div class="paragraph" para="480">
                    <span class="paranum">480</span>
                    <div class="bodytext">“ඒකාන්තයෙන් බුද්‍ධ ශ්‍රෙ.්ෂ්ඨයන් වහන්සේගේ සමීපයට අපගේ යහපත් පැමිණීමක් විය. (අප විසින්) පැමිණෙන ලද ත්‍රිවිද්‍යාවෝ ඇතියහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="481">
                    <span class="paranum">481</span>
                    <div class="bodytext">“සිව් පිළිසිඹියාවෝද, අෂ්ට විමෝක්‍ෂයෝද, ෂඩභිඥාවෝද සාක්‍ෂාත් කරන ලදහ. බුදුරජාණන් වහන්සේගේ සසුන කරන ලදී.</div>
                </div>
                <div class="paragraph" para="482">
                    <span class="paranum">482</span>
                    <div class="bodytext">“මෙසේ රහත්බවට පත්වූ (අපි) නානාවිධවූ දුක්ද, නානාවිධවූ සම්පත්දැයි සියලු සම්පත් ලබමු.</div>
                </div>
                <div class="paragraph" para="483">
                    <span class="paranum">483</span>
                    <div class="bodytext">“යම් ස්ත්‍රී කෙනෙක් බුදුරජුන්හට පින් පිණිස ස්වකීය ආත්මය දෙද්ද (ඔහුට) සහාය සම්පත්තීහු වෙති. අසංකෘතවූ නිර්‍වාණ පදයද වේ.</div>
                </div>
                <div class="paragraph" para="484">
                    <span class="paranum">484</span>
                    <div class="bodytext">“අතීතවූද, වර්‍තමානවූද, අනාගතවූද (අපගේ) සියළු කර්‍මය ක්‍ෂය විය. බුදුරජාණන් වහන්ස, ඔබ වහන්සේගේ සිරිපා වඳිමු.</div>
                </div>
                <div class="paragraph" para="485">
                    <span class="paranum">485</span>
                    <div class="bodytext">“පිරිනිවනට පැමිණෙන්නාවූ තොපට වැඩියෙන් කුමක් කියම්ද, සංස්කාර දොස් ඇත්මැයි. අමෘත පදයවූ නිවනට පැමිණෙව්.”</div>
                    <div class="bodytext">මෙහි මේ අයුරින් යශෝධරා ප්‍රමුඛ අටළොස් දහසක් භික්‍ෂුණීන් වහන්සේ බුදුරජුන් හමුවෙහි මෙම ගාථාවන් වදාළ සේක.</div>
                </div>
            </div>
            <div class="centre ct_sutta ending">යසොධරාපමුඛඅට්ඨාරසභික්ඛුනීසහස්සාපදානං දසමං.</div>
        </div>
    </div>
    <div class="centre ct_vagga ending">කුණ්ඩලකෙසීවග්ගො තතියො.</div>
    <div class="paragraph udana" para="udana"></div>
</div>