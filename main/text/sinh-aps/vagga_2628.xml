<div class="chapter ct_vagga" node-id="26280">
    <span class="chapter ct_vagga">19. කායගතාසතිවග්ගො</span>
    <div class="chapter-contents">
        <div class="paragraph" para="563">
            <span class="paranum">563</span>
            <div class="bodytext">සමුද්දන්තොගාධ සූත්‍රය</div>
            <div class="bodytext">“මහණෙනි, යම්කිසිවෙකුගේ සිතින් මහා සමුද්‍රය තෙම ස්පර්ශකරණ ලද්දේ වේද ඔහුගේ සිතට සමුද්‍රය කරා ගලායන්නාවූ යම්කිසි කුඩා නදීහු වෙත්නම් ඔවුහු ඇතුළත් වෙතිද, මහණෙනි, එපරිද්දෙන්ම යම්කිසිවෙකු විසින් කායගතානුස්මෘතිය වඩන ලදද බහුල වශයෙන් කරණලදද ඔහුගේ ඒ භාවනාවට විද්‍යාව භජනය කරන්නාවූ (එහි කොටස්වූ) යම්කිසි කුශලධර්මයෝ වෙත් නම් ඔවුහුද ඇතුළත් වෙති”</div>
        </div>
        <div class="paragraph" para="564-570">
            <span class="paranum">564-570</span>
            <div class="bodytext">මහා සංවෙග සූත්‍රය</div>
            <div class="bodytext">“මහණෙනි, එක ධර්මයක් තෙම (භාවනා වශයෙන්) වඩන ලද්දේ බහුල වශයෙන් කරණ ලද්දේ මහත්වූ සංවෙගය (විදර්ශනාව) පිණිස පවතී, මහත්වූ අර්ථය (සතරමාර්ගඥානය) පිණිස පවතී, මහත්වූ යොගක්ෂෙමය (නිර්වාණය) පිණිස පවතී, ස්මෘතිය හා ඥානය (සිහිනුවණ) පිණිස පවතී, දිව්‍යචක්ෂුරභිඥාන ප්‍රතිලාභය පිණිස පවතී, මේ ආත්මභාවයෙහි සැප විහරණය පිණිස පවතී, විද්‍යාවිමුක්තීන්ගේ පල පසක් කිරීම (අර්හත්වය) පිණිස පවතී, ඒ කවර නම් එකධර්මයක්ද? කායගතානුස්මෘතියයි.</div>
            <div class="bodytext">මහත්ථ සංවත්තන සූත්‍රය</div>
            <div class="bodytext">“මහණෙනි, මේ එකම ධර්මය වනාහි (භාවනා වශයෙන්) වඩන ලද්දේ බහුලවශයෙන් කරණ ලද්දේ මහත්වූ සංවේගය (විදර්ශනාව පිණිස පවතී, මහත්වූ අර්ථය (මාර්ගඥානය) පිණිස පවතී,</div>
            <div class="bodytext">මහා යොගක්ඛෙම සූත්‍රය</div>
            <div class="bodytext">“මහත්වූ යොගක්ෂෙමය (නිර්වාණය) පිණිස පවතී,</div>
            <div class="bodytext">සතිසම්පධඤ්ඤ සූත්‍රය</div>
            <div class="bodytext">“ස්මෘතිසම්ප්‍රජන්‍යය පිණිස පවතී,</div>
            <div class="bodytext">ඤාණදස්සන පටිලාභ සූත්‍රය</div>
            <div class="bodytext">“ඥානදර්ශන ප්‍රති ලාභය පිණිස පවතී,</div>
            <div class="bodytext">දිට්ඨධම්ම සුඛවිහරණ සූත්‍රය</div>
            <div class="bodytext">“දිට්ඨධම්ම සුඛ විහරණය පිණිස පවතී,</div>
            <div class="bodytext">විජ්ජා විමුත්ති ඵලසච්ඡිකිරිය සූත්‍රය</div>
            <div class="bodytext">“විද්‍යාවිමුක්තීන්ගේ පල පසක් කිරීම පිණිස පවතී.”</div>
        </div>
        <div class="paragraph" para="571">
            <span class="paranum">571</span>
            <div class="bodytext">කායචිත්ත පස්සම්භන සූත්‍රය</div>
            <div class="bodytext">“මහණෙනි, එක ධර්මයෙක් වැඩූ කල්හි බහුල වශයෙන් කළ කල්හි කයද සංසිඳේ, සිතද සංසිඳේ. විතර්ක විචාරයෝද සංසිඳෙත්. (විද්‍යාව හා සම්බන්ධවූ) විද්‍යාභාගීය සියලු ධර්මයෝ භාවනාවෙන් සම්පූර්ණ බවට පැමිණෙත්. කවර නම් එකම ධර්මයක්ද? කායගතානුස්මෘතියයි. මහණෙනි, මේ එකම ධර්මය වනාහි වැඩූ කල්හි බහුල වශයෙන් පුරුදු කළ කල්හි කයද සංසිඳෙයි. සිතද සංසිඳෙයි, විතර්ක විචාරයෝද සංසිඳෙත්. (අෂ්ට) විද්‍යාව භජනය කරන්නාවූ සියලුම ධර්මයෝ භාවනාවෙන් සම්පූර්ණ බවට පැමිණෙත්.”</div>
        </div>
        <div class="paragraph" para="572">
            <span class="paranum">572</span>
            <div class="bodytext">අනුප්පන්නාකුසල සූත්‍රය</div>
            <div class="bodytext">[1] “මහණෙනි, එකම ධර්මයක් වඩන ලද කල්හි බහුල වශයෙන් පුරුදු කරණ ලද කල්හි නූපන්නාවූ අකුසල ධර්මයෝද නූපදිත්, උපන්නාවූ කුසල ධර්මයෝද නැසෙත්.</div>
            <div class="bodytext">[2] ‘කවර නම් එකම ධර්මයෙක්ද? කායගතා සතියයි. මහණෙනි, මේ එකම ධර්මය වනාහි වැඩූ කල්හි බහුලවශයෙන් පුරුදු කළ කල්හි නූපන්නාවූ අකුශල ධර්මයෝද නූපදිත්, උපන්නාවූ අකුශල ධර්මයෝද නැසෙත්.”</div>
        </div>
        <div class="paragraph" para="573">
            <span class="paranum">573</span>
            <div class="bodytext">අනුප්පන්න කුසල සූත්‍රය</div>
            <div class="bodytext">“මහණෙනි, එකම ධර්මයෙක් වඩන ලද කල්හි බහුල වශයෙන් පුරුදු කරණ ලද කල්හි නූපන්නාවූ කුශල ධර්මයෝද උපදිත්, උපන්නාවූ කුශල ධර්මයෝද බහුලභාවය පිණිස විපුලභාවය පිණිස පවතිත්.</div>
            <div class="bodytext">“කවර නම් එකම ධර්මයෙක්ද? කායගතාසතියයි. මහණෙනි, මේ එකම ධර්මය වනාහි වඩන ලද කල්හි බහුල වශයෙන් පුරුදු කරන ලද කල්හි නූපන්නාවූ කුසල ධර්මයෝත් උපදිත්, උපන්නාවූ කුසල ධර්මයෝද බහුල භාවයට විපුල භාවයට පැමිණෙත්.”</div>
        </div>
        <div class="paragraph" para="574">
            <span class="paranum">574</span>
            <div class="bodytext">අවිජ්ජා පහාණ සූත්‍රය</div>
            <div class="bodytext">“මහණෙනි, එකම ධර්මයක් වඩන ලද කල්හි බහුල වශයෙන් පුරුදු කරන ලද කල්හි අවිද්‍යාව නැසේ.</div>
            <div class="bodytext">“කවර නම් එකම ධර්මයක්ද, කායගතානුස්මෘතියයි. මහණෙනි, මේ එකම ධර්මය වනාහි වඩන ලද කල්හි බහුල වශයෙන් පුරුදු කරන ලද කල්හි අවිද්‍යාව නැසේ. විද්‍යාව උපදී, මමය මාගේය යන මානය නැසේ. අනුසයෝ මුල්සිඳී නැසීමට පැමිණෙත්. සංයෝජනයෝ විනාශ වෙත්”</div>
            <div class="bodytext">විජ්ජුප්පාද සූත්‍රය</div>
            <div class="bodytext">“මහණෙනි, එකම ධර්මයක් වඩන ලද කල්හි බහුල වශයෙන් පුරුදු කරන ලද කල්හි විද්‍යාව උපදී.</div>
            <div class="bodytext">“කවර නම් එකම ධර්මයක්ද කායගතානුස්මෘතියයි මහණෙනි, මේ එකම ධර්මය වනාහි වඩන ලද කල්හි බහුල වශයෙන් පුරුදු කරණ ලද කල්හි විද්‍යාව උපදී.”</div>
            <div class="bodytext">මාන පහාණ සූත්‍රය</div>
            <div class="bodytext">“මහණෙනි එකම ධර්මයක් වඩන ලද කල්හි බහුල වශයෙන් පුරුදු කරන ලද කල්හි මමය මාගේය යන මානය නැසේ.</div>
            <div class="bodytext">“කවර නම් එකම ධර්මයක්ද කායගතානුස්මෘතියයි. මහණෙනි, මේ එකම ධර්මය වනාහි වඩන ලද කල්හි බහුල වශයෙන් පුරුදුකරන ලද කල්හි මමය මාගේය යන මානය නැසේ.”</div>
            <div class="bodytext">අනුසය සමුග්ඝාත සූත්‍රය</div>
            <div class="bodytext">“මහණෙනි, එකම ධර්මයක් වඩන ලද කල්හි බහුල වශයෙන් පුරුදු කරන ලද කල්හි රාගාදි අනුසයෝ මුල්සිඳී නැසීමට පැමිණෙත්.</div>
            <div class="bodytext">“කවර නම් එකම ධර්මයක්ද කායගතානුස්මෘතියයි. මහණෙනි, මේ එකම ධර්මය වනාහි වඩන ලද කල්හි බහුල වශයෙන් පුරුදු කරන ලද කල්හි රාගාදි අනුසයෝ මුල්සිඳී නැසීමට පැමිණෙත්.”</div>
            <div class="bodytext">සඤ්ඤොජන පහාණ සූත්‍රය</div>
            <div class="bodytext">“මහණෙනි, එකම ධර්මයක් වඩන ලද කල්හි බහුල වශයෙන් පුරුදු කරන ලද කල්හි සංයෝජනයෝ විනාශවෙත්.</div>
            <div class="bodytext">‘කවර නම් එකම ධර්මයක්ද කායගතානුස්මෘතියයි මහණෙනි, මේ එකම ධර්මය වනාහි වඩන ලද කල්හි බහුල වශයෙන් පුරුදු කරන ලද කල්හි සංයෝජනයෝ විනාශ වෙත්.”</div>
        </div>
        <div class="paragraph" para="575-576">
            <span class="paranum">575-576</span>
            <div class="bodytext">පඤ්ඤාපභෙද සූත්‍රය</div>
            <div class="bodytext">“මහණෙනි, එකම ධර්මයක් වඩන ලද්දේ බහුලවශයෙන් පුරුදු කරන ලද්දේ ප්‍රඥාප්‍රභෙදය (ප්‍රඥා විශේෂයන් දැනගැනීම) පිණිස පවතී</div>
            <div class="bodytext">“කවර නම් එකම ධර්මයෙක්ද? කායගතානුස්මෘතියයි. මහණෙනි, මේ එකම ධර්මය වඩන ලද්දේ බහුල වශයෙන් පුරුදු කරන ලද්දේ ප්‍රඥාප්‍රභේදය පිණිස පවතී.”</div>
            <div class="bodytext">අනුපාදා පරිනිබ්බාණ සූත්‍රය</div>
            <div class="bodytext">“මහණෙනි, එකම ධර්මයක් වඩන ලද්දේ බහුල වශයෙන් පුරුදු කරන ලද්දේ අනුපාද පරිනිර්වාණය ප්‍රත්‍යක්ෂ කිරීම පිණිස පවතී</div>
            <div class="bodytext">“කවරනම් එකම ධර්මයෙක්ද? කායගතානුස්මෘතියයි. මහණෙනි, මේ එකම ධර්මය වඩන ලද්දේ බහුල වශයෙන් පුරුදු කරන ලද්දේ අනුපාද පරිනිර්වාණය පිණිස පවතී”</div>
        </div>
        <div class="paragraph" para="577-579">
            <span class="paranum">577-579</span>
            <div class="bodytext">අනෙකධාතු පටිවෙධ සූත්‍රය</div>
            <div class="bodytext">“මහණෙනි, එකම ධර්මයක් වඩන ලද කල්හි බහුල වශයෙන් පුරුදු කරන ලද කල්හි නොයෙක් ධාතූන්ගේ ලක්ෂණ දැනගැන්මවේ. එම ධාතූන්ගේ නානා ස්වභාවයන්හි ලක්ෂණ දැනගැන්ම වේ. එම ධාතූන්ගේ ප්‍රභේදගත ඥානයවේ. කවර නම් එකම ධර්මයෙක්ද? කායගතානුස්මෘතියයි මහණෙනි, මේ එකම ධර්මය වනාහි වඩනලද කල්හි බහුලවශයෙන් පුරුදු කරන ලද කල්හි ධාතූන්ගේ ලක්ෂණ දැනගැන්ම වේ. එම ධාතූන්ගේ නානා ස්වභාවයෙන් ලක්ෂණ දැන ගැන්ම වේ. එම ධාතූන්ගේ ප්‍රභෙද ඥානය වේ”</div>
            <div class="bodytext">නානාධාතු පටිවෙධ සූත්‍රය</div>
            <div class="bodytext">“මහණෙනි, එකම ධර්මයක් වඩන ලද කල්හි බහුල වශයෙන් පුරුදු කරන ලද කල්හි නොයෙක් ධාතූන්ගේ ලක්ෂණ දැනගැන්ම වේ. එම ධාතූන්ගේ නානා ස්වභාවයන්හි ලක්ෂණ දැනගැන්ම වේ. එම ධාතූන්ගේ ප්‍රභෙදගත ඥානය වේ. කවර නම් එකම ධර්මයෙක්ද? කායගතානුස්මෘතියයි. මහණෙනි, මේ එකම ධර්මය වනාහි වඩන ලද කල්හි බහුල වශයෙන් පුරුදු කරණ ලද කල්හි ධාතූන්ගේ ලක්ෂණ දැනගැන්ම වේ. එම ධාතූන්ගේ නානා ස්වභාවයෙන් ලක්ෂණ දැනගැන්ම වේ. එම ධාතූන්ගේ ප්‍රභේද ඥානය වේ”</div>
            <div class="bodytext">අනෙකධාතු පටිසම්භිදා සූත්‍රය</div>
            <div class="bodytext">“මහණෙනි, එක ධර්මයක් වඩන ලද කල්හි බහුල වශයෙන් පුරුදු කරන ලද කල්හි නොයෙක් ධාතූන්ගේ ලක්ෂණ දැනගැන්ම වේ. එම ධාතූන්ගේ නානා ස්වභාවයන්හි ලක්ෂණ දැනගැන්ම වේ. එම ධාතූන්ගේ ප්‍රභෙදගත ඥානයවේ. කවර නම් එකම ධර්මයක්ද? කායගතානුස්මෘතියයි. මහණෙනි, මේ එකම ධර්මය වනාහි වඩන ලද කල්හි බහුල වශයෙන් පුරුදු කරන ලද කල්හි ධාතූන්ගේ ලක්ෂණ දැනගැන්ම වේ. එම ධාතූන්ගේ නානා ස්වභාවයෙන් ලක්ෂණ දැනගැන්ම වේ. එම ධාතූන්ගේ ප්‍රභෙද ඥාන වේ.</div>
        </div>
        <div class="paragraph" para="580-583">
            <span class="paranum">580-583</span>
            <div class="bodytext">සොතාපත්තිඵල සූත්‍රය</div>
            <div class="bodytext">“මහණෙනි, එකම ධර්මයක් වඩන ලද්දේ බහුලවශයෙන් පුරුදු කරන ලද්දේ ශ්‍රොතාපත්ති ඵලය ප්‍රත්‍යක්ෂ කිරීම පිණිස වේ. සකෘදාගාමි ඵලය ප්‍රත්‍යක්ෂ කිරීම පිණිස වේ. අනාගාමි ඵලය ප්‍රත්‍යක්ෂ කිරීම පිණිස වේ. අර්හත් ඵලය ප්‍රත්‍යක්ෂ කිරීම පිණිස වේ. කවර නම් එකම ධර්මයෙක්ද? කායගතානුස්මෘතියයි. මහණෙනි, මේ එකම ධර්මය වඩන ලද්දේ බහුලවශයෙන් පුරුදු කරන ලද්දේ ශ්‍රොතාපත්තිඵලය ප්‍රත්‍යක්ෂ කිරීම පිණිස පවතී. සකෘදාගාමිඵලය ප්‍රත්‍යක්ෂ කිරීම පිණිස පවතී, අනාගාමි ඵලය ප්‍රත්‍යක්ෂ කිරීම පිණිස පවතී, අර්හත් ඵලය ප්‍රත්‍යක්ෂ කිරීම පිණිස පවතී”</div>
        </div>
        <div class="paragraph" para="584-599">
            <span class="paranum">584-599</span>
            <div class="bodytext">පඤ්ඤාපටිලාභ සූත්‍රය</div>
            <div class="bodytext">“මහණෙනි, එකම ධර්මයක් තෙම වඩන ලද්දේ බහුලවශයෙන් පුරුදු කරනලද්දේ ප්‍රඥාව ලැබීම පිණිස පවතී. ප්‍රඥාවෘද්ධිය පිණිස පවතී. ප්‍රඥාවෙහි විශාලත්වය පිණිස පවතී. මහත් ප්‍රඥාව ඇති බැව් පිණිස විශාල ප්‍රඥා භාවය පිණිස පවතී, විපුල ප්‍රාඥ භාවය පිණිස පවතී, ගම්භීර ප්‍රාඥ භාවය පිණිස පවතී, අසාමන්ත (අනභිභවනීය) ඥානය ඇති බැව් පිණිස පවතී, භූරි ප්‍රාඥ භාවය පිණිස පවතී, ප්‍රඥා බාහුල්‍යය පිණිස පවතී, සීඝ්‍ර (වහ වහා පවත්නා ප්‍රාඥභාවය පිණිස පවතී, ලඝු (යුහුසුලුවූ) ප්‍රාඥ භාවය පිණිස පවතී, හාසු (තුෂ්ටිබහුල) ප්‍රාඥභාවය පිණිස පවතී, (වහා අවබෝධය ලබන) ජවන ප්‍රඥාව ඇති බැව් පිණිස පවතී, තීක්ෂණ ප්‍රඥාභාවය පිණිස පවතී, (කලකිරුණු ස්වභාව ඇති ප්‍රාඥ භාවය පිණිස පවතී.</div>
            <div class="bodytext">“කවර නම් එකම ධර්මයක්ද? කායගතානුස්මෘතියයි. මහණෙනි, මේ එකම ධර්මය තෙම වඩනලද්දේ බහුලවශයෙන් පුරුදු කරන ලද්දේ ප්‍රඥාප්‍රතිලාභය පිණිස පවතී, ප්‍රඥාවෘද්ධිය පිණිස පවතී, ප්‍රඥාවෙහි විශාලත්වය පිණිස පවතී. මහා ප්‍රඥාව ඇති බැව් පිණිස පවතී, විශාල ප්‍රාඥභාවය පිණිස පවතී. විපුල ප්‍රාඥභාවය පිණිස පවතී, ගම්භීර ප්‍රාඥභාවය පිණිස පවතී, අසාමන්ත ඥානය ඇති බැව් පිණිස පවතී, භූරිප්‍රාඥ භාවය පිණිස පවතී, ප්‍රඥා බාහුල්‍යය පිණිස පවතී, සීඝ්‍ර ප්‍රාඥභාවය පිණිස පවතී, ජවන ප්‍රඥාව ඇති බැව් පිණිස පවතී, තීක්ෂණ ප්‍රාඥභාවය පිණිස පවතී, නිර්වෙධික ප්‍රාඥභාවය පිණිස පවතී.”</div>
        </div>
    </div>
    <div class="centre ct_vagga ending">කායගතාසතිවග්ගො එකූනවීසතිමො.</div>
</div>