<div class="chapter ct_vagga" node-id="35300">
    <span class="chapter ct_vagga">(21) 1. කරජකාය වර්‍ගය</span>
    <div class="chapter-contents">
        <div class="subhead ct_sutta" node-id="35301">
            <span class="subhead ct_sutta">1. පඨම දසධම්ම සමන්නාගත සූත්‍රය</span>
            <div class="subhead-contents">
                <div class="paragraph" para="211">
                    <span class="paranum">211</span>
                    <div class="bodytext">’’මහණෙනි, ධර්‍ම දශයකින් යුක්තවූයේ ගෙන එන ලද්දක් බහා තබන්නාසේ මෙසේ නරකයෙහි වේ.</div>
                    <div class="bodytext">’’කවර දශයකින්ද යත්? මහණෙනි, මෙහි ඇතැම් කෙනෙක් සියලු සතුන් කෙරෙහි රෞද්‍රවූයේ, ලේ වැකුණු අත්ල ඇත්තේ, ගැටීමෙහි, ගැලීමෙහි ඇළුනේ, දයාවට නොපැමුණුනේ, සතුන් මරන්නේ වෙයි. ගමට අයත්වූද, වනයට අයත්වූද, අනුන්ගේ යම් වස්තුවක්, උපකරණයක් වේද, නොදෙනලද්දේ, එය සොර සිතින් ගනියිද, නුදුන් දෙය ගන්නේ වේ. මව රක්නා, පියා රක්නා, සහෝදරයා රක්නා, සහෝදරිය රක්නා, ඤාතීන් රක්නා, ධර්‍මය රක්නා, ස්වාමියන් ඇති, දඬුවම් නියම කළ, යටත් පිරිසෙයින් මල් වැල නමුත් පළඳවන ලද, යම් ඒ තැනැත්තියක් වේද, එබඳුවූවන් කෙරෙහි හැසිරීමට පැමිණෙන්නේ, කාමයන්හි වැරදි හැසිරීම් ඇත්තේ වේද, මේ ලෝකයෙහි ඇතැම් කෙනෙක් බොරු කියන්නේ වේද, සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ දනිමියි කියයි. දන්නේ හෝ නොදනිමියි කියයි. නොදක්නේ හෝ දකිමියි කියයි. දන්නේ හෝ නොදන්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු කීවා වේද, පිසුණු කියන්නේ වේද. මොවුන්ගේ බිඳීම පිණිස මෙයින් අසා අසවල් තැන කියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට කියන්නේ වේ. මෙසේ සමගිවූවන් බිඳුවන්නේ, බිඳුනවුන්ට උදවු දෙන්නේ, කොටස් කිරීමෙහි නියුක්තවූයේ, කොටස් කිරීමෙහි ඇලුනේ, කොටස් කරණ වචන කියන්නේ වේ. ඵරුෂ වචන කියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන කියන්නේ වේ. ප්‍රලාප දොඩන්නේ වේ. නොකල්හි කියන්නේ, නොවූ දේ කියන්නේ, අයහපතින් කියන්නේ, අධර්‍මයෙන් කියන්නේ, නොහික්මීමෙන් කියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන කියන්නේ වේ. මේ ලෝකයෙහි ඇතැම් කෙනෙක් තද තෘෂ්ණා ඇත්තේ වේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා කරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා ඇත්තේ, පෙරළුනු සිත් ඇත්තේ වේද, දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් වේද, මහණෙනි, මේ ධර්ම දශයෙන් යුක්තවූයේ ගෙන එන ලද්දක් බහා තබන්නාසේ මෙසේ නරකයෙහි උපදී.</div>
                    <div class="bodytext">’’ මහණෙනි, ධර්ම දශයකින් යුක්තවූයේ ගෙන එන ලද්දක් බහා තබන්නාසේ මෙසේ ස්වර්‍ගයෙහි උපදී.</div>
                    <div class="bodytext">’’කවර දශයකින්ද යත්? මහණෙනි, මෙහි ඇතැම් කෙනෙක් සතුන් මැරීම අත්හැර, සතුන් මැරීමෙන් වෙන්වූයේ වේ. බහා තබන ලද දඬු ඇත්තේ, බහා තබන ලද ආයුධ ඇත්තේ, පාපයට බිය ඇත්තේ, දයාවට පැමිණියේ, සියළු ප්‍රාණීන් කෙරෙහි හිතවත් අනුකම්පාවෙන් වාසය කරයි. ’’නුදුන් දෙය ගැනීම අත්හැර, නුදුන් දෙය ගැනීමෙන් වෙන්වූයේ වේ. ගමෙහි හෝ, අරණ්‍යයෙහි හෝ, අනුන්ගේ යම් තමා නොඅයත් වස්තුවක් හෝ උපකරණයක් හෝ වේද, නුදුන්, සොරකම් කළ යුතු එය නොගන්නේ වේ. කාම මිත්‍ථ්‍යාචාරය අත්හැර, කාම මිත්‍ථ්‍යාචාරයෙන් වෙන්වූයේ වේ. යම් ඒ මව විසින් රකින, පියා විසින් රකින, ස්ත්‍රිය, සහෝදරයා විසින්, සහෝදරිය විසින්, ඤාතීන් විසින් රකින ස්ත්‍රිය, ධර්‍මයා රකින ස්ත්‍රිය, ස්වාමියා ඇති ස්ත්‍රිය, දඬුවම් කළ ස්ත්‍රිය, යටත් පිරිසෙයින් මල්මාලාවකින් වෙන්කළ ස්ත්‍රිය යන එබඳු ස්ත්‍රීන් කෙරෙහි හැසිරීමට නොපැමිණියේ වේ. මේ ලෝකයෙහි ඇතැම් කෙනෙක් බොරු නොකියන්නේ වේද, සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ නොදනිමියි කියයි. දන්නේ හෝ දනිමියි කියයි. නොදක්නේ හෝ නොදකිමියි කියයි. දක්නේ හෝ දක්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු නොකියන්නේ වේද? පිසුණු නොකියන්නේ වේද. මොවුන්ගේ බිඳීම පිණිස මෙයින් අසා අසවල් තැන නොකියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට නොකියන්නේ වේ. මෙසේ සමගිවූවන් නොබිඳුවන්නේ, බිඳුනවුන්ට උදවු නොදෙන්නේ, කොටස් කිරීමෙහි නොඇලුනේ, කොටස් කිරීමෙහි යුක්ත නුවූයේ, කොටස් කිරීමෙහි නොඇලුනේ, කොටස් කරණ වචන නොකියන්නේ වේ. ඵරුෂ වචන නොකියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන නොකියන්නේ වේ. ප්‍රලාප දොඩන්නේ නොවේ. නොකල්හි නොකියන්නේ, නොවූ දේ නොකියන්නේ, අයහපතින් නොකියන්නේ, අධර්‍මයෙන් නොකියන්නේ, නොහික්මීමට නොකියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන නොකියන්නේ වේ. චුන්‍දය, මෙසේ වනාහි වචනයේ සිවු වැදෑරුම් පිරිසිදුබව වේ. මේ ලෝකයෙහි ඇතැම් කෙනෙක් තද තෘෂ්ණා ඇත්තේ නොවේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා නොකරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා නැත්තේ, පෙරළුනු සිත් නැත්තේ වේ. දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද, නපුරුකොට කරණ ලද, කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් නොවේද, මහණෙනි, මේ ධර්ම දශයෙන් යුක්තවූයේ ගෙන එන ලද්දක් බහා තබන්නා සේ මෙසේ ස්වර්‍ගයෙහි උපදී.’’</div>
                </div>
            </div>
        </div>
        <div class="subhead ct_sutta" node-id="35302">
            <span class="subhead ct_sutta">2. දුතිය පඨම දසධම්ම සමන්නාගත සූත්‍රය</span>
            <div class="subhead-contents">
                <div class="paragraph" para="212">
                    <span class="paranum">212</span>
                    <div class="bodytext">’’මහණෙනි, ධර්‍ම දශයකින් යුක්තවූයේ ගෙන එන ලද්දක් බහා තබන්නාසේ මෙසේ නරකයෙහි වේ.</div>
                    <div class="bodytext">’’කවර දශයකින්ද යත්? මහණෙනි, මෙහි ඇතැම් කෙනෙක් සියලු සතුන් කෙරෙහි රෞද්‍රවූයේ, ලේ වැකුණු අත්ල ඇත්තේ, ගැටීමෙහි, ගැලීමෙහි ඇළුනේ, දයාවට නොපැමුණුනේ, සතුන් මරන්නේ වෙයි. ගමට අයත්වූද, වනයට අයත්වූද, අනුන්ගේ යම් වස්තුවක්, උපකරණයක් වේද, නොදෙනලද්දේ, එය සොර සිතින් ගනියිද, නුදුන් දෙය ගන්නේ වේ. මව රක්නා, පියා රක්නා, සහෝදරයා රක්නා, සහෝදරිය රක්නා, ඤාතීන් රක්නා, ධර්‍මය රක්නා, ස්වාමියන් ඇති, දඬුවම් නියම කළ, යටත් පිරිසෙයින් මල් වැල නමුත් පළඳවන ලද, යම් ඒ තැනැත්තියක් වේද, එබඳුවූවන් කෙරෙහි හැසිරීමට පැමිණෙන්නේ, කාමයන්හි වැරදි හැසිරීම් ඇත්තේ වේද, මේ ලෝකයෙහි ඇතැම් කෙනෙක් බොරු කියන්නේ වේද, සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ දනිමියි කියයි. දන්නේ හෝ නොදනිමියි කියයි. නොදක්නේ හෝ දකිමියි කියයි. දන්නේ හෝ නොදන්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු කීවා වේද, පිසුණු කියන්නේ වේද. මොවුන්ගේ බිඳීම පිණිස මෙයින් අසා අසවල් තැන කියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට කියන්නේ වේ. මෙසේ සමගිවූවන් බිඳුවන්නේ, බිඳුනවුන්ට උදවු දෙන්නේ, කොටස් කිරීමෙහි නියුක්තවූයේ, කොටස් කිරීමෙහි ඇලුනේ, කොටස් කරණ වචන කියන්නේ වේ. ඵරුෂ වචන කියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන කියන්නේ වේ. ප්‍රලාප දොඩන්නේ වේ. නොකල්හි කියන්නේ, නොවූ දේ කියන්නේ, අයහපතින් කියන්නේ, අධර්‍මයෙන් කියන්නේ, නොහික්මීමෙන් කියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන කියන්නේ වේ. මේ ලෝකයෙහි ඇතැම් කෙනෙක් තද තෘෂ්ණා ඇත්තේ වේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා කරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා ඇත්තේ, පෙරළුනු සිත් ඇත්තේ වේද, දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් වේද, මහණෙනි, මේ ධර්ම දශයෙන් යුක්තවූයේ ගෙන එන ලද්දක් බහා තබන්නාසේ මෙසේ නරකයෙහි උපදී. කාමයන්හි වැරදි හැසිරීම් ඇත්තේ වේද, බොරු කියාද, කේළාම් කියාද, ඵරුෂ වචන කියාද, හිස් වචන දොඩාද, දැඩි ලෝභකම ඇත්තේ වේද, ක්‍රෝධ සිත් ඇත්තේ වේද, වැරදි දැකීම් ඇත්තේ වේද, දෙන ලද්දේ නැත, පරිත්‍යාග කරණ ලද්දේ නැත, පුදන ලද්දේ නැත, පින් පව් යන කර්මයන්ගේ ඵලයක්, විපාකයක් නැත, මෙලොවක් නැත, පරලොවක් නැත, මවක් නැත, පියෙක් නැත, ඉබේ පහළවන සත්තු නැත, යමෙක් මෙලොවත් පරලොවත් තුමූ දැන, අත් දැක, දැනුම් දෙත්ද, එබඳු හොඳ දත්, හොඳට පිළිපන් මහණ බමුණෝ ලොව නැත්තාහයි විපරීත දැකුම් ඇත්තේ වේද, මහණෙනි, ධර්‍ම දශයකින් යුක්තවූයේ ගෙන එන ලද්දක් බහා තබන්නාසේ මෙසේ නරකයෙහි වේ.</div>
                    <div class="bodytext">’’ මහණෙනි, ධර්ම දශයකින් යුක්තවූයේ ගෙන එන ලද්දක් බහා තබන්නාසේ මෙසේ ස්වර්‍ගයෙහි උපදී.</div>
                    <div class="bodytext">’’කවර දශයකින්ද යත්? මහණෙනි, මෙහි එකෙක් සතුන් මැරීම අත්හැර, සතුන් මැරීමෙන් වෙන්වූයේ වේ. බහා තබන ලද දඬු ඇත්තේ, බහා තබන ලද ආයුධ ඇත්තේ, පාපයට බිය ඇත්තේ, දයාවට පැමිණියේ, සියළු ප්‍රාණීන් කෙරෙහි හිතවත් අනුකම්පාවෙන් වාසය කරයි. ’’නුදුන් දෙය ගැනීම අත්හැර, නුදුන් දෙය ගැනීමෙන් වෙන්වූයේ වේ. ගමෙහි හෝ, අරණ්‍යයෙහි හෝ, අනුන්ගේ යම් තමා නොඅයත් වස්තුවක් හෝ උපකරණයක් හෝ වේද, නුදුන්, සොරකම් කළ යුතු එය නොගන්නේ වේ. කාම මිත්‍ථ්‍යාචාරය අත්හැර, කාම මිත්‍ථ්‍යාචාරයෙන් වෙන්වූයේ වේ. යම් ඒ මව විසින් රකින, පියා විසින් රකින, ස්ත්‍රිය, සහෝදරයා විසින්, සහෝදරිය විසින්, ඤාතීන් විසින් රකින ස්ත්‍රිය, ධර්‍මයා රකින ස්ත්‍රිය, ස්වාමියා ඇති ස්ත්‍රිය, දඬුවම් කළ ස්ත්‍රිය, යටත් පිරිසෙයින් මල්මාලාවකින් වෙන්කළ ස්ත්‍රිය යන එබඳු ස්ත්‍රීන් කෙරෙහි හැසිරීමට නොපැමිණියේ වේ. මේ ලෝකයෙහි ඇතැම් කෙනෙක් බොරු නොකියන්නේ වේද, සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ නොදනිමියි කියයි. දන්නේ හෝ දනිමියි කියයි. නොදක්නේ හෝ නොදකිමියි කියයි. දක්නේ හෝ දක්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු නොකියන්නේ වේද? පිසුණු නොකියන්නේ වේද. මොවුන්ගේ බිඳීම පිණිස මෙයින් අසා අසවල් තැන නොකියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට නොකියන්නේ වේ. මෙසේ සමගිවූවන් නොබිඳුවන්නේ, බිඳුනවුන්ට උදවු නොදෙන්නේ, කොටස් කිරීමෙහි නොඇලුනේ, කොටස් කිරීමෙහි යුක්ත නුවූයේ, කොටස් කිරීමෙහි නොඇලුනේ, කොටස් කරණ වචන නොකියන්නේ වේ. ඵරුෂ වචන නොකියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන නොකියන්නේ වේ. ප්‍රලාප දොඩන්නේ නොවේ. නොකල්හි නොකියන්නේ, නොවූ දේ නොකියන්නේ, අයහපතින් නොකියන්නේ, අධර්‍මයෙන් නොකියන්නේ, නොහික්මීමට නොකියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන නොකියන්නේ වේ. චුන්‍දය, මෙසේ වනාහි වචනයේ සිවු වැදෑරුම් පිරිසිදුබව වේ. මේ ලෝකයෙහි ඇතැම් කෙනෙක් තද තෘෂ්ණා ඇත්තේ නොවේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා නොකරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා නැත්තේ, පෙරළුනු සිත් නැත්තේ වේ. දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද, නපුරුකොට කරණ ලද, කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් නොවේද, මහණෙනි, මේ ධර්ම දශයෙන් යුක්තවූයේ ගෙන එන ලද්දක් බහා තබන්නා සේ මෙසේ ස්වර්‍ගයෙහි උපදී.’’</div>
                </div>
            </div>
        </div>
        <div class="subhead ct_sutta" node-id="35303">
            <span class="subhead ct_sutta">3. දස මාතුගාම ධම්ම සූත්‍රය</span>
            <div class="subhead-contents">
                <div class="paragraph" para="213">
                    <span class="paranum">213</span>
                    <div class="bodytext">’’මහණෙනි, ධර්ම දශයකින් යුක්ත ස්ත්‍රිය ගෙන එන ලද්දක් බහා තබන්නාසේ මෙසේ නිරයෙහි උපදී.</div>
                    <div class="bodytext">’’කවර දශයකින්ද යත්? සතුන් මරන්නේ වේ. සොරකම් කරන්නේ වේ. කාමයන්හි වැරදි හැසිරීම් ඇත්තේ වේ. බොරු කියන්නේ වේ. කේළාම් කියන්නේ වේ. ඵරුෂ වචන ඇත්තේ වේ. හිස් වචන දොඩන්නේ වේ. දැඩි ලෝබකම ඇත්තේ වේ. ක්‍රෝධ සිත් ඇත්තේ වේ. වැරදි දැකීම් ඇත්තේ වේ. මහණෙනි, ධර්ම දශයකින් යුක්ත ස්ත්‍රිය ගෙන එන ලද්දක් බහා තබන්නාසේ මෙසේ නිරයෙහි උපදී.</div>
                    <div class="bodytext">’’මහණෙනි, ධර්ම දශයකින් යුත් ස්ත්‍රිය ගෙන එන ලද්දක් බහා තබන්නාසේ මෙසේ ස්වර්‍ගයෙහි උපදී. කවර දශයකින්ද යත්?</div>
                    <div class="bodytext">’’සතුන් මැරීමෙන් වෙන්වූයේ වේ. සොරකමින් වෙන්වූයේ වේ. කාමයන්හි වැරදි හැසිරීමෙන් වෙන්වූයේ වේ. බොරු කීමෙන් වෙන්වූයේ වේ. කේළාම් කීමෙන් වෙන්වූයේ වේ. ඵරුෂ වචනයෙන් වෙන්වූයේ වේ. හිස් වචනයෙන් වෙන්වූයේ වේ. තද ලෝබකම නැත්තේ වේ. ක්‍රෝධ සිත් නැත්තේ වේ. නිවැරදි දැකීම් ඇත්තේ වේ. මහණෙනි, ධර්ම දශයකින් යුත් ස්ත්‍රිය ගෙන එන ලද්දක් බහා තබන්නාසේ මෙසේ ස්වර්‍ගයෙහි උපදී.</div>
                </div>
            </div>
        </div>
        <div class="subhead ct_sutta" node-id="35304">
            <span class="subhead ct_sutta">4. දස උපාසිකා ධම්ම සූත්‍රය</span>
            <div class="subhead-contents">
                <div class="paragraph" para="214">
                    <span class="paranum">214</span>
                    <div class="bodytext">’’මහණෙනි, ධර්ම දශයකින් යුත් උපාසිකාව ගෙන එන ලද්දක් බහා තැබුවාසේ මෙසේ නිරයේ උපදී.</div>
                    <div class="bodytext">’’කවර දශයකින්ද යත්? සතුන් මරන්නේ වේ. සොරකම් කරන්නේ වේ. කාමයන්හි වැරදි හැසිරීම් ඇත්තේ වේ. බොරු කියන්නේ වේ. කේළාම් කියන්නේ වේ. ඵරුෂ වචන ඇත්තේ වේ. හිස් වචන දොඩන්නේ වේ. දැඩි ලෝබකම ඇත්තේ වේ. ක්‍රෝධ සිත් ඇත්තේ වේ. වැරදි දැකීම් ඇත්තේ වේ. මහණෙනි, ධර්ම දශයකින් යුත් උපාසිකාව ගෙන එන ලද්දක් බහා තැබුවාසේ මෙසේ නිරයේ උපදී.</div>
                    <div class="bodytext">’’මහණෙනි, ධර්ම දශයකින් යුත් උපාසිකාව ගෙන එන ලද්දක් බහා තැබුවාසේ මෙසේ නිරයේ උපදී. කවර දශයකින්ද යත්? සතුන් මැරීමෙන් වෙන්වූයේ වේ. සොරකමින් වෙන්වූයේ වේ. කාමයන්හි වැරදි හැසිරීමෙන් වෙන්වූයේ වේ. බොරු කීමෙන් වෙන්වූයේ වේ. කේළාම් කීමෙන් වෙන්වූයේ වේ. ඵරුෂ වචනයෙන් වෙන්වූයේ වේ. හිස් වචනයෙන් වෙන්වූයේ වේ. තද ලෝබකම නැත්තේ වේ. ක්‍රෝධ සිත් නැත්තේ වේ. නිවැරදි දැකීම් ඇත්තේ වේ. මහණෙනි, ධර්ම දශයකින් යුත් ස්ත්‍රිය ගෙන එන ලද්දක් බහා තබන්නාසේ මෙසේ ස්වර්‍ගයෙහි උපදී.</div>
                </div>
            </div>
        </div>
        <div class="subhead ct_sutta" node-id="35305">
            <span class="subhead ct_sutta">5. අවිසාරදුපාසිකා සූත්‍රය</span>
            <div class="subhead-contents">
                <div class="paragraph" para="215">
                    <span class="paranum">215</span>
                    <div class="bodytext">’’මහණෙනි, ධර්ම දශයකින් යුත් උපාසිකාව භය සහිතව ගිහිගෙයි වසයි.</div>
                    <div class="bodytext">’’කවර දශයකින්ද යත්? සතුන් මරන්නේ වේ. සොරකම් කරන්නේ වේ. කාමයන්හි වැරදි හැසිරීම් ඇත්තේ වේ. බොරු කියන්නේ වේ. කේළාම් කියන්නේ වේ. ඵරුෂ වචන ඇත්තේ වේ. හිස් වචන දොඩන්නේ වේ. දැඩි ලෝබකම ඇත්තේ වේ. ක්‍රෝධ සිත් ඇත්තේ වේ. වැරදි දැකීම් ඇත්තේ වේ. මහණෙනි, මේ ධර්ම දශයෙන් යුත් උපාසිකාව භය සහිතව ගිහිගෙයි වසයි.</div>
                    <div class="bodytext">’’මහණෙනි, ධර්ම දශයකින් යුත් උපාසිකාව භය රහිතව ගිහිගෙයි වසයි. කවර දශයකින්ද යත්? සතුන් මැරීමෙන් වෙන්වූයේ වේ. සොරකමින් වෙන්වූයේ වේ. කාමයන්හි වැරදි හැසිරීමෙන් වෙන්වූයේ වේ. බොරු කීමෙන් වෙන්වූයේ වේ. කේළාම් කීමෙන් වෙන්වූයේ වේ. ඵරුෂ වචනයෙන් වෙන්වූයේ වේ. හිස් වචනයෙන් වෙන්වූයේ වේ. තද ලෝබකම නැත්තේ වේ. ක්‍රෝධ සිත් නැත්තේ වේ. නිවැරදි දැකීම් ඇත්තේ වේ. මහණෙනි, මේ ධර්ම දශයෙන් යුත් භය රහිතව ගිහිගෙයි වසයි.</div>
                </div>
            </div>
        </div>
        <div class="subhead ct_sutta" node-id="35306">
            <span class="subhead ct_sutta">6. සංසප්පනිය පරියාය සූත්‍රය</span>
            <div class="subhead-contents">
                <div class="paragraph" para="216">
                    <span class="paranum">216</span>
                    <div class="bodytext">’’මහණෙනි, තොපට (සර්පයෙකු මෙන්) බඩගා යාමේ පිළිවෙළ නම්වූ ධර්‍ම ක්‍රමයක් දේශනා කරන්නෙමි. එය අසව්, මනාකොට මෙනෙහි කරව්. කියන්නෙමි’’ යි වදාළ සේක. ’’ස්වාමීනි, එසේය’’ යි ඒ භික්‍ෂූහු භාග්‍යවතුන් වහන්සේට පිළිතුරු දුන්හ. භාග්‍යවතුන් වහන්සේ මෙය වදාළ සේක.</div>
                    <div class="bodytext">’’මහණෙනි, බඩගා යන ක්‍රමයවූ ඒ ධර්‍ම ක්‍රමය කවරේද? මහණෙනි, සත්ත්‍වයෝ කර්‍මය ස්වකීයකොට ඇත්තාහ. කර්මය දෑවැද්ද කොට ඇත්තාහ. කර්මය උත්පත්ති ස්ථාන කොට ඇත්තාහ. කර්මය නෑයන් කොට ඇත්තාහ. කර්මය පිළිසරණ කොට ඇත්තාහ. යහපතක්වූ හෝ, අයහපතක්වූ හෝ, යම් කර්මයක් කරත්ද, ඊට හිමිවූවෝ වෙත්ය’’ යි වදාළ සේක.</div>
                    <div class="bodytext">’’මහණෙනි, මේ ලෝකයෙහි ඇතැම් කෙනෙක් සතුන් මරන්නේ වේද, රෞද්‍රවූයේ, ලේ වැකුණු අත් ඇත්තේ, නැසීමෙහි බැස ගත්තේ, සියලු ප්‍රාණීන් භූතයන් කෙරෙහි දයා නැත්තේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි.</div>
                    <div class="bodytext">’’මහණෙනි, මේ ලෝකයෙහි ඇතැම් කෙනෙක් නුදුන් දේ ගන්නේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි. කාමයන්හි වරදවා හැසිරෙන්නේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි. බොරු කියන්නේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි. කේලාම් කියන්නේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි. ඵරුෂ වචන කියන්නේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි. ප්‍රලාප දොඩන්නේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි. තද ලෝබකම ඇත්තේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි. ක්‍රොධ සිත් ඇත්තේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි. වැරැදි දැකීම් ඇත්තේ වේද, දුන් දේ විපාක නැත. පුදන ලද්දේ විපාක නැත. ත්‍යාග කරණ ලද්දේ විපාක නැත. යහපත්කොට කරණ ලද, නපුරුකොට කරණ ලද, කර්මයන්ගේ ඵලයක්, විපාකයක් නැත. මෙලොව නැත, පරලොව නැත. මවු නැත, පියා නැත. ඉබේ පහළවන සතුන් නැත. යමෙක් මෙලොවද, පරලොවද, තුමූ හොඳට දැන, අත් දැක, දන්වත්ද, ලෝකයෙහි (එබඳු) මහණ බමුණෝ නැත, යනුවෙන් විපරීත දැකුම් ඇත්තේ වේද, හෙතෙම කයින් බඩගායයි. වචනයෙන් බඩගායයි. සිතින් බඩගායයි. ඔහුගේ කාය කර්මය ඇදවේ. වාක් කර්මය ඇද වේ. මනො කර්මය ඇද වේ. පරලොව ගමන ඇද වේ. උත්පත්තිය ඇද වේ. මහණෙනි, ඇද ගති ඇත්තාහට, ඇද උත්පත්තිය ඇත්තාහට, ඒකාන්ත දුක්වූ, නිරය හා යම් ඒ බඩගා යන තිරිසන් යෝනිය යන දෙගතීන් අතුරෙන් එක්තරා ගතියක් කියමි. මහණෙනි, ඒ බඩගා යන තිරිසන් යෝනිය කවර්ද? නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය. කිසියම් අනෙකුත් තිරිසන්ගත සත්ත්‍වයෝ මිනිසුන් දැක බඩගා යත්ද, මහණෙනි, මෙසේ වූවාහු වනාහි මෙසේ වූවහුගේ උත්පත්තිය වේ. යමක් කරයිද, එයින් උපදී. උපන් මොහු ස්පර්‍ශයෝ ස්පර්‍ශ කෙරෙත්. මහණෙනි, මෙසේද සත්ත්‍වයෝ කර්මය දායාදකොට ඇත්තෝයයි කියමි.</div>
                    <div class="bodytext">’’තුමූ කයින්ද දඟලයි. වචනයෙන්ද දඟලයි. සිතින්ද දඟලයි. ඔහුගේ කායකර්මය ඇද වේ. වාක්කර්මය ඇද වේ. මනඃකර්මය ඇද වේ. ගතිය ඇද වේ. ඉපදීම ඇද වේ. මහණෙනි, මම ඇද ගති ඇත්හුට, ඇද උත්පත්තියක් ඇත්තහුට, ඒකාන්ත දුක්වූ නරකය හෝ, බඩගා යන සතුන් අයිති තිරිසන් යෝනිය හෝ, යන දෙගතීන් අතුරින් එක් ගතියක් කියමි.</div>
                    <div class="bodytext">’’මහණෙනි, ඒ බඩගා යන ස්වභාව ඇති තිරිසන් යෝනිය කවරේද, නාගය, ගෝනුසුය, පත්තෑය, මුගටිය, බළල්ලුය, මීයෝය, බකමූණෝය, කිසියම් අනෙකුත් තිරිසන් ගත සත්ත්‍වයෝ වෙත්ද, මිනිසුන් දැක බිය වෙත්. මහණෙනි, මෙසේ වූවාහු, වනාහි සත්ත්‍වයාගේ උත්පත්තිය වේ. යමක් කරයිද, එයින් උපදී. උපන් මොහුට ස්පර්‍ශයෝ ස්පර්‍ශය කරත්. මහණෙනි, මෙසේද සත්ත්‍වයෝ කර්මය දායාදකොට ඇත්තාහ. මහණෙනි, සත්ත්‍වයෝ කර්මය ස්වකීයකොට ඇත්තාහ. කර්මය දායාදකොට ඇත්තාහ. කර්මය උත්පත්ති ස්ථාන කොට ඇත්තාහ. කර්මය බන්ධූන්කොට ඇත්තාහ. කර්මය පිළිකරණකොට ඇත්තාහ. යහපතක් හෝ, අයහපතක් හෝ, යම් කර්මයක් කරත්ද, ඊට හිමිවෙත්.</div>
                    <div class="bodytext">’’මහණෙනි, මේ ලෝකයෙහි ඇතැම් කෙනෙක් සතුන් මැරීම අත්හැර, සතුන් මැරීමෙන් වෙන්වූයේ වේ. බහා තබන ලද දඬු ඇත්තේ, බහා තබන ලද ආයුධ ඇත්තේ, පාපයෙහි ලජ්ජා වූයේ, දයාවට බැසගත්තේ, සියලු ප්‍රාණීන් කෙරෙහි දයාවෙන් අනුකම්පාවෙන් යුක්තව වාසය කරයි. හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි.</div>
                    <div class="bodytext">’’මහණෙනි, මේ ලෝකයෙහි ඇතැම් කෙනෙක් නුදුන් දෙය ගැනීම අත්හැර, නුදුන් දේ ගැනීමෙන් වෙන්වූයේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. කාම මිත්‍යාචාරය අත්හැර, කාමමිත්‍යාචාරයෙන් වෙන්වූයේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. බොරුකීම අත්හැර, බොරුකීමෙන් වෙන්වූයේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. කේළාම් කීම අත්හැර, කේළාම් කීමෙන් වෙන්වූයේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. ඵරුෂ වචනය අත්හැර, ඵරුෂ වචනයෙන් වෙන්වූයේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. ප්‍රලාප දෙඩීම් අත්හැර, ප්‍රලාප දෙඩීමෙන් වෙන්වූයේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. තද ලෝබකම නැත්තේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන ්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි.</div>
                    <div class="bodytext">හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. ක්‍රෝධ සිත් නැත්තේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. නිවැරැදි දැකීම් ඇත්තේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි. දෙන ලද්දේ විපාක ඇත. ත්‍යාග කරණ ලද්දේ විපාක ඇත. යහපත්කොට කරණලද, නපුරුකොට කරණලද, කර්මයන්ගේ ඵලයක්, විපාකයක් ඇත. මෙලොව ඇත. පරලොව ඇත. මවු ඇත. පියා ඇත. ඉබේ පහළවන සත්තු ඇත. යමෙක් මෙලොවද, පරලොවද, තෙමේ හොඳට දැන, අත්දැක දන්වත්ද, යහපත් මාර්‍ගයෙහි ගිය, යහපත් මාර්‍ගයෙහි පිළිපන්, මහණ බමුණෝ ලෝකයෙහි ඇතැයි විපරීත නොවූ (නොපෙරළුණු) දැකීම් ඇත්තේ වේද, හෙතෙම කයින් බඩගා නොයයි. වචනයෙන් බඩගා නොයයි. සිතින් බඩගා නොයයි. ඔහුගේ කායකර්‍මය ඎජුවෙයි. වාක්කර්‍මය ඎජුවෙයි. මනඃකර්මය ඎජුවෙයි. ගතිය ඎජුවෙයි. උත්පත්තිය ඎජුවෙයි. මහණෙනි, මම ඎජු ගති ඇත්තාහට, ඎජු උත්පත්තිය ඇත්තාහට, ඒකාන්ත සුඛවූ ස්වර්‍ගය හෝ, යම් ඒ ක්‍ෂත්‍රිය මහාසාර කුලයෝ හෝ, බ්‍රාහ්මණ මහාසාර කුල හෝ, ගෘහපති මහාසාර කුල හෝ, ආඪ්‍යවූ, මහත් ධන ඇත්තාවූ, මහත් වස්තු ඇත්තාවූ, බොහෝ රන් රුවන්, බොහෝ වස්තු, උපකරණ. බොහෝ ධන ධාන්‍ය ඇති, උසස් කුල හෝ, යන දෙවැදෑරුම් ගති අතුරින් එක්තරා ගතියක් කියමි. මහණෙනි, මෙසේ වූවාහු වනාහි මෙසේ වූවාහුගේ උත්පත්තිය වේ. යමක් කරයිද, ඉන් උපදී. උපන් මොහුට ස්පර්‍ශයෝ ස්පර්‍ශවෙත්. මහණෙනි, මම මෙසේද සත්ත්‍වයෝ කර්මය දායාදකොට ඇත්තාහයි කියමි.</div>
                    <div class="bodytext">’’මහණෙනි, සත්ත්‍වයෝ කර්මය ස්වකීයකොට ඇත්තාහ. කර්මය දායාදකොට ඇත්තාහ. කර්මය උත්පත්ති ස්ථාන කොට ඇත්තාහ. කර්මය බන්ධූන්කොට ඇත්තාහ. කර්මය පිළිසරණකොට ඇත්තාහ. යහපත් හෝ, නපුරුවූ යම් කර්මයක් කරයිද, එයට හිමිවෙත්. මහණෙනි, ඒ බඩගායාමේ පිළිවෙළ නම්වූ ධර්ම ක්‍රමයකි.’’</div>
                </div>
            </div>
        </div>
        <div class="subhead ct_sutta" node-id="35307">
            <span class="subhead ct_sutta">7. සඤ්චෙතනික කම්ම සූත්‍රය</span>
            <div class="subhead-contents">
                <div class="paragraph" para="217">
                    <span class="paranum">217</span>
                    <div class="bodytext">’’මහණෙනි, මම කරණලද, රැස් කරණලද, දැන දැන කළ කර්මයන්ගේ විපාක නොවිඳ, අවසන් වීම නොකියමි. එයද මෙලොවද, පරලෙව්හී හෝ අතරින් පතර ආත්ම භාවයේ හෝ වේ. මහණෙනි, මම දැන දැන කරණලද රැස් කරණලද කර්මයන්ගේ නොවිඳ, දුක් කෙළවර කිරීමක් නොකියමි. මහණෙනි, එහි කාය කර්ම නම් විපත්තිවූ, අකුසල් සිතිවිලිවූ දුක් උපදවන දුක් විපාකයෝ ත්‍රිවිධ වෙත්. වාක් කර්ම නම් විපත්තිවූ, අකුසල් සිතිවිලිවූ, දුක් උපදවන දුක් විපාකයෝ ත්‍රිවිධ වෙත්. වාක්කර්ම නම් විපත්තිවූ, අකුසල් සිතිවිලිවූ, දුක් උපදවන දුක් විපාකයෝ සතර වැදෑරුම් වෙත්. මනඃකර්ම නම් විපත්තිවූ, අකුසල් සිතිවිලිවූ, දුක් උපදවන දුක් විපාකයෝ ත්‍රිවිධ වෙත්.</div>
                    <div class="bodytext">’’මහණෙනි, කෙසේ නම් කාය කර්ම නම් විපත්තිවූ, අකුසල් සිතිවිලිවූ, දුක් නොදෙන, දුක් විපාකයෝ ත්‍රිවිධ වෙත්ද? මහණෙනි, මේ ලෝකයෙහි ඇතැමෙක් සතුන් මරන්නේ වේද, සියලු සතුන් කෙරෙහි රෞද්‍රවූයේ, ලේ වැකුණු අත්ල ඇත්තේ, ගැටීමෙහි, ගැලීමෙහි ඇළුනේ, දයාවට නොපැමුණුනේ, සතුන් මරන්නේ වෙයි. ගමට අයත්වූද, වනයට අයත්වූද, අනුන්ගේ යම් වස්තුවක්, උපකරණයක් වේද, නොදෙනලද්දේ, එය සොර සිතින් ගනියිද, නුදුන් දෙය ගන්නේ වේ. මව රක්නා, පියා රක්නා, සහෝදරයා රක්නා, සහෝදරිය රක්නා, ඤාතීන් රක්නා, ධර්‍මය රක්නා, ස්වාමියන් ඇති, දඬුවම් නියම කළ, යටත් පිරිසෙයින් මල් වැල නමුත් පළඳවන ලද, යම් ඒ තැනැත්තියක් වේද, එබඳුවූවන් කෙරෙහි හැසිරීමට පැමිණෙන්නේ, කාමයන්හි වැරදි හැසිරීම් ඇත්තේ වේද, මහණෙනි, මෙසේ වනාහි කාය කර්ම නම් විපත්තිවූ, අකුසල් සිතිවිලිවූ, දුක් උපදවන, දුක් විපාකයෝ ත්‍රිවිධ වෙයි.</div>
                    <div class="bodytext">’’මහණෙනි, කෙසේ නම් වාක් කර්ම නම් විපත්තිවූ, අකුසල් සිතිවිලිවූ, දුක් උපදවන, දුක් විපාකයෝ සතර වැදෑරුම් වේද? මහණෙනි, මේ ලෝකයෙහි ඇතැම් පුද්ගලයෙක් බොරු කියන්නේ වේද, සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ දනිමියි කියයි. දන්නේ හෝ නොදනිමියි කියයි. නොදක්නේ හෝ දකිමියි කියයි. දන්නේ හෝ නොදන්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු කීවා වේද, පිසුණු කියන්නේ වේද. මොවුන්ගේ බිඳීම පිණිස මෙයින් අසා අසවල් තැන කියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට කියන්නේ වේ. මෙසේ සමගිවූවන් බිඳුවන්නේ, බිඳුනවුන්ට උදවු දෙන්නේ, කොටස් කිරීමෙහි නියුක්තවූයේ, කොටස් කිරීමෙහි ඇලුනේ, කොටස් කරණ වචන කියන්නේ වේ. ඵරුෂ වචන කියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන කියන්නේ වේ. ප්‍රලාප දොඩන්නේ වේ. නොකල්හි කියන්නේ, නොවූ දේ කියන්නේ, අයහපතින් කියන්නේ, අධර්‍මයෙන් කියන්නේ, නොහික්මීමෙන් කියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන කියන්නේ වේ. මහණෙනි, මෙසේ වනාහි වාක් කර්ම නම් විපත්තිවූ, අකුසල් සිතිවිලිවූ, දුක් උපදවන, දුක් විපාකයෝ ත්‍රිවිධ වෙත්.</div>
                    <div class="bodytext">’’ මහණෙනි, කෙසේ නම් මනඃකර්ම නම් විපත්තිවූ, අකුසල් සිතිවිලිවූ, දුක් උපදවන, දුක් විපාකයෝ ත්‍රිවිධ වෙත්ද? මහණෙනි, මේ ලෝකයෙහි ඇතැම් කෙනෙක් තද ලෝබකම් ඇත්තේ අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා කරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා ඇත්තේ, පෙරළුනු සිත් ඇත්තේ වේද, දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් වේද, මහණෙනි, මෙසේ වනාහි මනඃ කර්ම නම් විපත්තිවූ, අකුසල් සිතිවිලිවූ, දුක් උපදවන, දුක් විපාකයෝ ත්‍රිවිධ වෙත්.</div>
                    <div class="bodytext">’’මහණෙනි, ත්‍රිවිධ කායකර්ම විපත්තිවූ, අකුශල සිතිවිලි හේතුවූ හෝ සත්ත්‍වයෝ කායයාගේ බිඳීමෙන් මරණින් මතු (අය නම්) සැපයෙන් පහවූ, දුගතිවූ, නපුරු සේ ඇද වැටෙන නරකයෙහි උපදිත්. මහණෙනි, චතුර්විධ වාක්කර්ම නම් විපත්තිවූ අකුශල සිතිවිලි හේතුවූ හෝ සත්ත්‍වයෝ කායයාගේ බිඳීමෙන් මරණින් මතු (අය නම්) සැපයෙන් පහවූ, දුගතිවූ, නපුරු සේ ඇද වැටෙන නරකයෙහි උපදිත්. ත්‍රිවිධවූ මනඃකර්ම විපත්තිවූ, අකුශල සිතිවිලි හේතුවූ, සත්ත්‍වයෝ කායයාගේ බිඳීමෙන් මරණින් මතු (අය නම්) සැපයෙන් පහවූ, දුගතිවූ, නපුරු සේ ඇද වැටෙන නරකයෙහි උපදිත්.</div>
                    <div class="bodytext">’’මහණෙනි, යම් සේ නිර්දෝෂ මැණිකක් උඩට වීසිකළේ යම් යම් තැනක පිහිටාද, මනාව පිහිටියේ වේද, මහණෙනි, එසේම ත්‍රිවිධ කායකර්ම විපත්තිවූ, අකුශල සිතිවිලි හේතුවූ හෝ සත්ත්‍වයෝ කායයාගේ බිඳීමෙන් මරණින් මතු (අය නම්) සැපයෙන් පහවූ, දුගතිවූ, නපුරු සේ ඇද වැටෙන නරකයෙහි උපදිත්. මහණෙනි, චතුර්විධ වාක්කර්ම නම් විපත්තිවූ අකුශල සිතිවිලි හේතුවූ හෝ සත්ත්‍වයෝ කායයාගේ බිඳීමෙන් මරණින් මතු (අය නම්) සැපයෙන් පහවූ, දුගතිවූ, නපුරු සේ ඇද වැටෙන නරකයෙහි උපදිත්. ත්‍රිවිධවූ මනඃකර්ම විපත්තිවූ, අකුශල සිතිවිලි හේතුවූ, සත්ත්‍වයෝ කායයාගේ බිඳීමෙන් මරණින් මතු (අය නම්) සැපයෙන් පහවූ, දුගතිවූ, නපුරු සේ ඇද වැටෙන නරකයෙහි උපදිත්. මහණෙනි, මම කරණලද, රැස් කරණලද, දැන දැන කළ කර්මයන්ගේ විපාක නොවිඳ කෙළවරවීම නොකියමි. එයද මෙලොව හෝ, දෙවෙනි ආත්මභාවය හෝ, අතරින් පතර ආත්ම භාවයක හෝ වේ.</div>
                    <div class="bodytext">’’මහණෙනි, කරණලද, රැස් කරණලද, දැන දැන කළ කර්මයන්ගේ විපාක නොවිඳ, දුක් කෙළවරකිරීමක් මම නොකියමි. මහණෙනි, ඒ ඒ ත්‍රිවිධ කාය කර්ම සම්පත්තියෙන් සැප උපදවන, සැප විපාක ඇති, කුසල් සිතිවිලි වේ. චතුර්විධ වාක් කර්ම සම්පත්තියෙන් සැප උපදවන, සැප විපාක ඇති, කුසල් සිතිවිලි වේ. ත්‍රිවිධ මනඃ කර්ම සම්පත්තියෙන් සැප උපදවන, සැප විපාක ඇති, කුසල් සිතිවිලි වේ.</div>
                    <div class="bodytext">’’මහණෙනි, කෙසේ වනාහි ත්‍රිවිධ කාය කර්ම සම්පත්තියෙන් සැප උපදවන, සැප විපාක ඇති, කුසල් සිතිවිලි වේද? මහණෙනි, මේ ලෝකයෙහි ඇතැම් කෙනෙක් සතුන් මැරීම අත්හැර, සතුන් මැරීමෙන් වෙන්වූයේ වේ. බහා තබන ලද දඬු ඇත්තේ, බහා තබන ලද ආයුධ ඇත්තේ, පාපයට බිය ඇත්තේ, දයාවට පැමිණියේ, සියළු ප්‍රාණීන් කෙරෙහි හිතවත් අනුකම්පාවෙන් වාසය කරයි. නුදුන් දෙය ගැනීම අත්හැර, නුදුන් දෙය ගැනීමෙන් වෙන්වූයේ වේ. ගමෙහි හෝ, අරණ්‍යයෙහි හෝ, අනුන්ගේ යම් තමා නොඅයත් වස්තුවක් හෝ උපකරණයක් හෝ වේද, නුදුන්, සොරකම් කළ යුතු එය නොගන්නේ වේ. කාම මිත්‍ථ්‍යාචාරය අත්හැර, කාම මිත්‍ථ්‍යාචාරයෙන් වෙන්වූයේ වේ. යම් ඒ මව විසින් රකින, පියා විසින් රකින, ස්ත්‍රිය, සහෝදරයා විසින්, සහෝදරිය විසින්, ඤාතීන් විසින් රකින ස්ත්‍රිය, ධර්‍මයා රකින ස්ත්‍රිය, ස්වාමියා ඇති ස්ත්‍රිය, දඬුවම් කළ ස්ත්‍රිය, යටත් පිරිසෙයින් මල්මාලාවකින් වෙන්කළ ස්ත්‍රිය යන එබඳු ස්ත්‍රීන් කෙරෙහි හැසිරීමට නොයත්ද, මහණෙනි, මෙසේ වනාහි සැප උපදවන, සැප විපාක ඇති, කුසල් උපදවන කායකර්ම සම්පත්තිය වේ.</div>
                    <div class="bodytext">’’මහණෙනි, කෙසේ වනාහි සැප උපදවන, සැප විපාක ඇති, කුසල් උපදවන චතුර්විධ වාක් කර්ම සම්පත් වේද? මහණෙනි, මේ ලෝකයෙහි ඇතැම් කෙනෙක් බොරුකීම අත්හැර සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ නොදනිමියි කියයි. දන්නේ හෝ දනිමියි කියයි. නොදක්නේ හෝ නොදකිමියි කියයි. දක්නේ හෝ දක්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු නොකියන්නේ වේද? පිසුණු නොකියන්නේ වේද. මොවුන්ගේ බිඳීම පිණිස මෙයින් අසා අසවල් තැන නොකියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට නොකියන්නේ වේ. මෙසේ සමගිවූවන් නොබිඳුවන්නේ, බිඳුනවුන්ට උදවු නොදෙන්නේ, කොටස් කිරීමෙහි නොඇලුනේ, කොටස් කිරීමෙහි යුක්ත නුවූයේ, කොටස් කිරීමෙහි නොඇලුනේ, කොටස් කරණ වචන නොකියන්නේ වේ. ඵරුෂ වචන නොකියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන නොකියන්නේ වේ. ප්‍රලාප දොඩන්නේ නොවේ. නොකල්හි නොකියන්නේ, නොවූ දේ නොකියන්නේ, අයහපතින් නොකියන්නේ, අධර්‍මයෙන් නොකියන්නේ, නොහික්මීමට නොකියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන නොකියන්නේ වේ. මහණෙනි, මෙසේ වනාහි සැප උපදවන, සැප විපාක ඇති, කුසල් උපදින සතර වැදෑරුම් වාක්කර්ම සම්පත්තිය වේ.</div>
                    <div class="bodytext">’’ මහණෙනි, කෙසේ වනාහි සැප උපදවන, සැප විපාක ඇති, කුසල් උපදවන ත්‍රිවිධ මනඃකර්ම සම්පත්තිය වේද? මහණෙනි, මේ ලෝකයෙහි ඇතැම් කෙනෙක් තද ලෝභකම බහුලකොට ඇත්තේ නොවේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා නොකරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා නැත්තේ, පෙරළුනු සිත් නැත්තේ වේ. දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද, නපුරුකොට කරණ ලද, කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් නොවේද, ප්‍රකාශ කරත්ද, මහණෙනි, මෙසේ වනාහි සැප උපදවන, සැප විපාක ඇති, කුසල් උපදින ත්‍රිවිධ මනඃකර්ම සම්පත්තිය වේ.</div>
                    <div class="bodytext">’’මහණෙනි, කුසල් උපදවනා ත්‍රිවිධ කායකර්ම සම්පත්ති හේතුවෙන් හෝ, සත්ත්‍වයෝ මරණින් මතු සුගති නම්වූ ස්වර්ග ලෝකයෙහි උපදිත්. වාක්කර්ම සම්පත්ති හේතුවෙන් හෝ, සත්ත්‍වයෝ මරණින් මතු සුගති නම්වූ ස්වර්ග ලෝකයෙහි උපදිත්. මනොකර්‍ම සම්පත්ති හේතුවෙන් හෝ, සත්ත්‍වයෝ (කරජ) කායයාගේ බිඳීමෙන් (මරණින්) මතු සුගතිවූ ස්වර්ග ලෝකයෙහි උපදිත්.</div>
                    <div class="bodytext">’’මහණෙනි, යම් සේ නිර්දෝෂ මැණිකක් උඩ වීසිකෙළේ නම් යම් තැනෙක පිහිටාද, මොනවට පිහිටියේ වේද, මහණෙනි, එසේම කුසල් උපදවන ත්‍රිවිධ කායකර්‍ම සම්පත්ති හේතුවෙන් හෝ සත්ත්‍වයෝ මරණින් මතු සුගති නම්වූ ස්වර්ග ලෝකයෙහි උපදිත්. වාක්කර්ම සම්පත්ති හේතුවෙන් හෝ, සත්ත්‍වයෝ මරණින් මතු සුගති නම්වූ ස්වර්ග ලෝකයෙහි උපදිත්. මනොකර්‍ම සම්පත්ති හේතුවෙන් හෝ, සත්ත්‍වයෝ (කරජ) කායයාගේ බිඳීමෙන් (මරණින්) මතු සුගතිවූ ස්වර්ග ලෝකයෙහි උපදිත්.’’</div>
                </div>
            </div>
        </div>
        <div class="subhead ct_sutta" node-id="35308">
            <span class="subhead ct_sutta">8. දුතිය සඤ්චෙතනික කම්ම සූත්‍රය</span>
            <div class="subhead-contents">
                <div class="paragraph" para="218">
                    <span class="paranum">218</span>
                    <div class="bodytext">’’මහණෙනි, මම කරණලද, රැස් කරණලද, දැන දැන කළ කර්‍මයන්ගේ විපාක නොවිඳ අන්තයට යාමක් නොකියමි. එයද මෙලොව හෝ, දෙවෙනි ආත්ම භාවයෙහි හෝ, අතරින් පතර ආත්ම භාවයක හෝ වේ. මහණෙනි, මම කරණලද, රැස් කරණලද, දැන දැන කළ කර්‍මයන්හි විපාක නොදී දුක් කෙළවර කිරීමක් නොකියමි.</div>
                    <div class="bodytext">’’මහණෙනි, මම කරණලද, රැස් කරණලද, දැන දැන කළ කර්‍මයන්ගේ විපාක නොවිඳ අවසන්වීම නොකියමි. එයද මෙලොව හෝ පරලොව හෝ අතරින් පතර ආත්මභාවයක හෝ වේ. මහණෙනි, මම කරණලද, රැස් කරණලද, දැන දැන කළ කර්‍මයන්ගේ විපාක නොදී දුක් කෙළවර කිරීමක් නොකියම්මය. මහණෙනි, එහි ත්‍රිවිධකාය නමැති කර්ම විපත්තිවූ අකුශල් සිත් දුක් උපදවන්නේය. දුඃඛ විපාක ඇත්තේය. චතුර්විධ වාක්කර්ම නැමැති විපත්තිවූ අකුසල් සිත් දුක් උපදවන්නේය. දුඃඛ විපාක ඇත්තේය. ත්‍රිවිධ මනඃකර්ම නැමැති විපත්තිවූ අකුසල් සිත් දුක් උපදවන්නේය. දුඃඛ විපාක ඇත්තේය.</div>
                    <div class="bodytext">’’මහණෙනි, කෙසේ වනාහි ත්‍රිවිධ කායකර්ම නැමැති විපත්තිවූ අකුසල් සිත් දුක් උපදවන්නේද, දුක් විපාක ඇත්තේද? මහණෙනි, මෙසේ වනාහි කාය කර්ම නැමැති විපත්තිවූ අකුසල් සිත් දුක් උපදවයි. දුඃඛ විපාක ඇත්තේය.</div>
                    <div class="bodytext">’’මහණෙනි, කෙසේ වනාහි ත්‍රිවිධ වාක් කර්ම නැමැති විපත්තිවූ අකුසල් සිත් දුක් උපදවයිද. දුඃඛ විපාක ඇත්තේ වේද? සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ දනිමියි කියයි. දන්නේ හෝ නොදනිමියි කියයි. නොදක්නේ හෝ දකිමියි කියයි. දන්නේ හෝ නොදන්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු කීවා වේද, පිසුණු කියන්නේ වේද. මොවුන්ගේ බිඳීම පිණිස මෙයින් අසා අසවල් තැන කියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට කියන්නේ වේ. මෙසේ සමගිවූවන් බිඳුවන්නේ, බිඳුනවුන්ට උදවු දෙන්නේ, කොටස් කිරීමෙහි නියුක්තවූයේ, කොටස් කිරීමෙහි ඇලුනේ, කොටස් කරණ වචන කියන්නේ වේ. ඵරුෂ වචන කියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන කියන්නේ වේ. ප්‍රලාප දොඩන්නේ වේ. නොකල්හි කියන්නේ, නොවූ දේ කියන්නේ, අයහපතින් කියන්නේ, අධර්‍මයෙන් කියන්නේ, නොහික්මීමෙන් කියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන කියන්නේ වේ. මහණෙනි, මෙසේ වනාහි සතර වැදෑරුම් වාක්කර්‍ම නම් විපත්තිවූ අකුසල් සිත් දුක් උපදවයි. දුඃඛ විපාක ඇත්තේ වේ.</div>
                    <div class="bodytext">’’ මහණෙනි, කෙසේ වනාහි තුන් වැදෑරුම් මනඃකර්‍ම විපත්තිවූ අකුසල් සිත් දුක් උපදවයිද? දුඃඛ විපාක ඇත්තේ සිතින් තුන් වැදෑරුම් පිරිසිදුබව වේද? මේ ලෝකයෙහි ඇතැම් කෙනෙක් තද තෘෂ්ණා ඇත්තේ නොවේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා නොකරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා නැත්තේ, පෙරළුනු සිත් නැත්තේ වේ. දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද, නපුරුකොට කරණ ලද, කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් නොවේද, මහණෙනි, මෙසේ වනාහි තුන් වැදෑරුම් මනඃකර්‍ම නම් අකුසල් සිත් දුක් උපදවයි. දුඃඛ විපාක ඇත්තේ වේ.</div>
                    <div class="bodytext">’’ මහණෙනි, තුන් වැදෑරුම් කාය කර්‍ම නම් විපත්තිවූ අකුසල් සිත් හේතුවූ හෝ සත්ත්‍වයෝ කායයාගේ බිඳීමෙන් මරණින් මතු සැප නැති දුගතිවූ නරකයෙහි උපදිත්. සතර වැදෑරුම් වාක් කර්ම නම් විපත්තිවූ අකුසල් සිත් හේතුවූ හෝ සත්ත්‍වයෝ කායයාගේ බිඳීමෙන් මරණින් මතු සැප නැති දුගතිවූ නරකයෙහි උපදිත්. අකුසල් උපදවන තුන් වැදෑරුම් මනඃ කර්ම නම් විපත්තිවූ අකුසල් සිත් හේතුවූ හෝ සත්ත්‍වයෝ කායයාගේ බිඳීමෙන් මරණින් මතු සැප නැති දුගතිවූ නරකයෙහි උපදිත්.</div>
                    <div class="bodytext">’’මහණෙනි, මම කරණලද, රැස් කරණලද, දැන දැන කළ කර්‍මයන්ගේ විපාක නොවිඳ අන්තයට යාමක් නොකියමි. එයද මෙලොව හෝ, දෙවෙනි ආත්ම භාවයෙහි හෝ, අතරින් පතර ආත්ම භාවයක හෝ වේ. මහණෙනි, මම කරණලද, රැස් කරණලද, දැන දැන කළ කර්‍මයන්හි විපාක නොදී දුක් කෙළවර කිරීමක් නොකියමි. මහණෙනි, කෙසේ නම් තුන් වැදෑරුම් කාය කර්‍ම සම්පත්තීවූ කුසල් සිත් සුව ගෙන දෙන්නේද, සැප විපාක ඇත්තේද? සතුන් මැරීමෙන් වෙන්වූයේ වේ. බහා තබන ලද දඬු ඇත්තේ, බහා තබන ලද ආයුධ ඇත්තේ, පාපයට බිය ඇත්තේ, දයාවට පැමිණියේ, සියළු ප්‍රාණීන් කෙරෙහි හිතවත් අනුකම්පාවෙන් වාසය කරයි. නුදුන් දෙය ගැනීම අත්හැර, නුදුන් දෙය ගැනීමෙන් වෙන්වූයේ වේ. ගමෙහි හෝ, අරණ්‍යයෙහි හෝ, අනුන්ගේ යම් තමා නොඅයත් වස්තුවක් හෝ උපකරණයක් හෝ වේද, නුදුන්, සොරකම් කළ යුතු එය නොගන්නේ වේ. කාම මිත්‍ථ්‍යාචාරය අත්හැර, කාම මිත්‍ථ්‍යාචාරයෙන් වෙන්වූයේ වේ. යම් ඒ මව විසින් රකින, පියා විසින් රකින, ස්ත්‍රිය, සහෝදරයා විසින්, සහෝදරිය විසින්, ඤාතීන් විසින් රකින ස්ත්‍රිය, ධර්‍මයා රකින ස්ත්‍රිය, ස්වාමියා ඇති ස්ත්‍රිය, දඬුවම් කළ ස්ත්‍රිය, යටත් පිරිසෙයින් මල්මාලාවකින් වෙන්කළ ස්ත්‍රිය යන එබඳු ස්ත්‍රීන් කෙරෙහි හැසිරීමට නොයත්ද,</div>
                    <div class="bodytext">’’මහණෙනි, මෙසේ තුන් වැදෑරුම් කාය කර්‍ම සම්පත්තීවූ කුසල් සිත් සුව ගෙන දෙන්නේ වේ.</div>
                    <div class="bodytext">’’මහණෙනි, කෙසේ නම් සතර වැදෑරුම් වාක් කර්‍ම සම්පත්තීවූ කුසල් සිත් සුව ගෙන දෙන්නේද? සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ නොදනිමියි කියයි. දන්නේ හෝ දනිමියි කියයි. නොදක්නේ හෝ නොදකිමියි කියයි. දක්නේ හෝ දක්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු නොකියන්නේ වේද? පිසුණු නොකියන්නේ වේද. මොවුන්ගේ බිඳීම පිණිස මෙයින් අසා අසවල් තැන නොකියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට නොකියන්නේ වේ. මෙසේ සමගිවූවන් නොබිඳුවන්නේ, බිඳුනවුන්ට උදවු නොදෙන්නේ, කොටස් කිරීමෙහි නොඇලුනේ, කොටස් කිරීමෙහි යුක්ත නුවූයේ, කොටස් කිරීමෙහි නොඇලුනේ, කොටස් කරණ වචන නොකියන්නේ වේ. ඵරුෂ වචන නොකියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන නොකියන්නේ වේ. ප්‍රලාප දොඩන්නේ නොවේ. නොකල්හි නොකියන්නේ, නොවූ දේ නොකියන්නේ, අයහපතින් නොකියන්නේ, අධර්‍මයෙන් නොකියන්නේ, නොහික්මීමට නොකියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන නොකියන්නේ වේ. සැප විපාක ඇත්තේද? සතුන් මැරීමෙන් වෙන්වූයේ වේ. බහා තබන ලද දඬු ඇත්තේ, බහා තබන ලද ආයුධ ඇත්තේ, පාපයට බිය ඇත්තේ, දයාවට පැමිණියේ, සියළු ප්‍රාණීන් කෙරෙහි හිතවත් අනුකම්පාවෙන් වාසය කරයි. නුදුන් දෙය ගැනීම අත්හැර, නුදුන් දෙය ගැනීමෙන් වෙන්වූයේ වේ. ගමෙහි හෝ, අරණ්‍යයෙහි හෝ, අනුන්ගේ යම් තමා නොඅයත් වස්තුවක් හෝ උපකරණයක් හෝ වේද, නුදුන්, සොරකම් කළ යුතු එය නොගන්නේ වේ. කාම මිත්‍ථ්‍යාචාරය අත්හැර, කාම මිත්‍ථ්‍යාචාරයෙන් වෙන්වූයේ වේ. යම් ඒ මව විසින් රකින, පියා විසින් රකින, ස්ත්‍රිය, සහෝදරයා විසින්, සහෝදරිය විසින්, ඤාතීන් විසින් රකින ස්ත්‍රිය, ධර්‍මයා රකින ස්ත්‍රිය, ස්වාමියා ඇති ස්ත්‍රිය, දඬුවම් කළ ස්ත්‍රිය, යටත් පිරිසෙයින් මල්මාලාවකින් වෙන්කළ ස්ත්‍රිය යන එබඳු ස්ත්‍රීන් කෙරෙහි හැසිරීමට නොයත්ද, මහණෙනි, මෙසේ වනාහි සතර වැදෑරුම් වාක් කර්‍ම සම්පත්තීවූ කුසල් සිත් සුව ගෙන දෙන්නේ වේ. සැප විපාක ඇත්තේ වේ.</div>
                    <div class="bodytext">’’මහණෙනි, කෙසේ නම් ත්‍රිවිධ මනඃ කර්‍ම සම්පත්තීවූ කුසල් සිත් සුව ගෙන දෙන්නේද? සැප විපාක ඇත්තේ වේද? සිතින් තුන් වැදෑරුම් පිරිසිදුබව වේද? මේ ලෝකයෙහි ඇතැම් කෙනෙක් තද තෘෂ්ණා ඇත්තේ නොවේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා නොකරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා නැත්තේ, පෙරළුනු සිත් නැත්තේ වේ. දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද, නපුරුකොට කරණ ලද, කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් නොවේද, මහණෙනි, ත්‍රිවිධ මනඃ කර්‍ම සම්පත්තීවූ කුසල් සිත් සැප ගෙන දෙන්නේ වේ. සැප විපාක ඇත්තේ වේ.</div>
                    <div class="bodytext">’’මහණෙනි, යම් සේ නිර්දෝෂ මැණිකක් උඩ වීසිකෙළේ නම් යම් තැනෙක පිහිටාද, මොනවට පිහිටියේ වේද, මහණෙනි, එසේම කුසල් උපදවන ත්‍රිවිධ කායකර්‍ම සම්පත්ති හේතුවෙන් හෝ සත්ත්‍වයෝ මරණින් මතු සුගති නම්වූ ස්වර්ග ලෝකයෙහි උපදිත්. වාක්කර්ම සම්පත්ති හේතුවෙන් හෝ, සත්ත්‍වයෝ මරණින් මතු සුගති නම්වූ ස්වර්ග ලෝකයෙහි උපදිත්. මනොකර්‍ම සම්පත්ති හේතුවෙන් හෝ, සත්ත්‍වයෝ (කරජ) කායයාගේ බිඳීමෙන් (මරණින්) මතු සුගතිවූ ස්වර්ග ලෝකයෙහි උපදිත්.’’</div>
                </div>
            </div>
        </div>
        <div class="subhead ct_sutta" node-id="35309">
            <span class="subhead ct_sutta">9. කරජකායානුග සූත්‍රය</span>
            <div class="subhead-contents">
                <div class="paragraph" para="219">
                    <span class="paranum">219</span>
                    <div class="bodytext">’’මහණෙනි, මම කරණලද, රැස්කරණලද, දැන දැන කළ, කර්මයන්ගේ විපාක නොදී අවසන්වීමක් නොකියමි. එයද, මෙලොව හෝ, දෙවෙනි ආත්ම භාවයෙහි හෝ, අනික් ආත්ම භාවයෙක්හි හෝ වේ. මහණෙනි, කරණලද, රැස්කරණලද, දැන දැන කළ, කර්මයන්ගේ විපාක නොදී අන් කෙළවර කිරීමක් නොකියමි.</div>
                    <div class="bodytext">’’මහණෙනි, ඒ මේ ආර්‍ය්‍ය ශ්‍රාවක තෙම මෙසේ පහවූ තද ලෝභකම ඇත්තේ, පහවූ ක්‍රෝධ ඇත්තේ, නොමුළා වූයේ, සම්‍යක් ප්‍රඥාවෙන් යුක්තවූයේ, මෛත්‍රී සහගත සිතින් එක් දිශාවක් පතුරුවා වාසය කරයි. එසේම දෙදිශාවක්, තුන් දිශාවක්, සතර දිශාවක්, මෙසේ උඩ, යට, සරස, හැම තැනම, සර්‍ව ප්‍රකාරයෙන් සියල්ල සහිත ලෝකය මහත්වූ මහත් භාවයට පැමිණි අප්‍රමාණවූ, වෛර නැති, ක්‍රොධ නැති, මෛත්‍රී සහගත සිතින් පතුරුවා වාසය කරයි. හෙතෙම පෙර වනාහි මාගේ මේ සිත ස්වල්පය. දියුණු නැතිවිය. දැන් වනාහි මාගේ සිත උසස්ය. වඩන ලද්දේය. ප්‍රමාණ කරණ ලද යම් කිසි කර්මයක් වේද, එය ඉතිරි නොවේ. එය එහි නොසිටීය’ යි මෙසේ දනී. මහණෙනි, ඒ කුමකැයි හඟින්නේද? මේ කුමාරතෙම ළදරු කාලයේම මෛත්‍රී චිත්ත විමුක්තිය වඩන්නේ නම් කිමෙක්ද? පවුකම් කරන්නේද? ’’ස්වාමීනි, නැත.’’ ’’පවුකම් නොකරන්නේ දුක් ස්පර්‍ශ කරන්නේද?’’ ’’නැත, ස්වාමීනි. පවුකම් නොකරන්නේ දුක් කොයින් ස්පර්‍ශ කරන්නේද?’’</div>
                    <div class="bodytext">’’මහණෙනි, මේ මෛත්‍රී චිත්ත විමුක්තිය (මෛත්‍රී සිත කරණකොට පවින් මිදීම) ස්ත්‍රියක විසින් හෝ, පුරුෂයකු විසින් වැඩිය යුතුය. මහණෙනි, ස්ත්‍රියක විසින් හෝ, පුරුෂයකු විසින් මේ ශරීරය රැගෙන නොයන සුලුය. මහණෙනි, මේ සත්ත්‍වතෙම යම් හෙයකින් මා විසින් මේ ලෝකයෙහි පෙර මේ ශරීරයෙන් කිසියම් පාපකර්‍මයක් කරණ ලද්දේද, එය මෙහිදී වින්ද යුතය. එය අනුව නොයන්නේයයි මෙසේ දනීද, එය එක්තරා සිතෙකි. මහණෙනි, මේ ශාසනයෙහි මත්තෙහි මිදීම ප්‍රතිවෙධ නොකරන්නාවූ මහණහට මෙසේ වඩනලද මෛත්‍රී චිත්ත විමුක්තිය අනාගාමී බව පිණිස පවතී.</div>
                    <div class="bodytext">’’කරුණා සහගත සිතින්, මුදිතා සහගත සිතින්, උපෙක්‍ෂා සහගත සිතින් එක් දිශාවක් පතුරුවා වාසය කරයි. එසේ දෙදිශාවක්, තුන් දිශාවක්, සතර දිශාවක්, මෙසේ උඩ, යට, සරස, හැම තැන, සර්‍ව ප්‍රකාරයෙන් සියල්ල සහිත ලෝකය, මහත්වූ මහත් භාවයට පැමිණි අප්‍රමාණවූ, වෛර නැති, ක්‍රොධ නැති, මෛත්‍රී සහගතවූ සිතින් පතුරුවා වාසය කරයි. හෙතෙම පෙර වනාහි මාගේ මේ සිත සුලුය. නොදියුණුය. දැන් වනාහි මාගේ සිත උසස්ය. වඩන ලද්දේය. ප්‍රමාණ කරණ ලද යම් කිසි කර්මයක් වේද, එය එහි ඉතිරි නොවේ. එය එහි නොසිටීය’ යි මෙසේ දනී. මහණෙනි, ඒ කුමකැයි හඟිව්ද? මේ කුමාරතෙම ළදරු කාලයේම උපෙක්‍ෂා චිත්ත විමුක්තිය වැඩූයේ නම් කිමෙක්ද? පවුකම් කරන්නේද?’’ - ’’නැත, ස්වාමීනි,’’ ’’පවුකම් නොකරන්නහු දුක් ස්පර්‍ශ කරන්නේද?’’ ’’ස්වාමීනි, නැත. ස්වාමීනි, පවුකම් නොකරන්නේ දුක් කොයින් ස්පර්‍ශ කරන්නේද?’’</div>
                    <div class="bodytext">’’මහණෙනි, මේ උපෙක්‍ෂා චිත්ත විමුක්තිය ස්ත්‍රියක විසින් හෝ, පුරුෂයකු විසින් වැඩිය යුතුය. මහණෙනි, ස්ත්‍රියක විසින් හෝ, පුරුෂයකු විසින් මේ ශරීරය රැගෙන නොයන සුලුය. මහණෙනි, මේ සත්ත්‍වතෙම යම් හෙයකින් මා විසින් මේ ලෝකයෙහි පෙර මේ ශරීරයෙන් කිසියම් පාපකර්‍මයක් කරණ ලද්දේද, එය මෙහිදී වින්ද යුතය. එය අනුව නොයන්නේයයි මෙසේ දනීද, එය එක්තරා සිතෙකි. මහණෙනි, මේ ශාසනයෙහි මත්තෙහි මිදීම ප්‍රතිවෙධ නොකරන්නාවූ මහණහට මෙසේ වඩනලද උපෙක්‍ෂා චිත්ත විමුක්තිය අනාගාමී බව පිණිස පවතී.’’</div>
                </div>
            </div>
        </div>
        <div class="subhead ct_sutta" node-id="353010">
            <span class="subhead ct_sutta">10. අධම්ම ධම්ම චරිය සූත්‍රය</span>
            <div class="subhead-contents">
                <div class="paragraph" para="220">
                    <span class="paranum">220</span>
                    <div class="bodytext">ඉක්බිති එක්තරා බ්‍රාහ්මණයෙක් භාග්‍යවතුන් වහන්සේ යම් තැනෙක්හිද, එහි පැමිණියේය. පැමිණ, භාග්‍යවතුන් වහන්සේ වැඳ, එකත්පසෙක සිටියේය. එකත්පසෙක සිටි ඒ බ්‍රාහ්මණ තෙම භාග්‍යවතුන් වහන්සේට, ’’පින්වත් ගෞතමයන් වහන්ස, යම් කරුණකින් මේ ලෝකයෙහි ඇතැම් සත්ත්‍වයෝ (ශරීරයාගේ) බිඳීමෙන් මරණින් මතු සැප නැති, දුගතිවූ, නපුරුව ඇද වැටෙන නරකයෙහි උපදිත්ද, ඊට හේතු කවරේද? ඊට ප්‍රත්‍යය කවරේදැ’’ යි ඇසීය.</div>
                    <div class="bodytext">’’බමුණ, අධර්ම හැසිරීමෙන්, විෂම හැසිීරීමෙන් මෙසේ මේ ලෝකයෙහි ඇතැම් සත්ත්‍වයෝ (ශරීරයාගේ) බිඳීමෙන් මරණින් මතු සැපයෙන් පහවූ, නපුරු ගති ඇති, නපුරුව ඇද වැටෙන නරකයෙහි උපදිත්.’’</div>
                    <div class="bodytext">’’පින්වත් ගෞතමයන් වහන්ස, යම් කාරණයකින් මේ ලෝකයෙහි ඇතැම් සත්ත්‍වයෝ ශරීරයාගේ බිඳීමෙන් මරණින් මතු යහපත් ගති ඇති, ස්වර්‍ග ලෝකයෙහි උපදිත්ද, ඊට හේතු කවරේද? ඊට ප්‍රත්‍යය කවරේද?’’</div>
                    <div class="bodytext">’බමුණ, ධර්මචර්යාව, සමචර්‍ය්‍යාව හේතුකොටගෙන මේ ලෝකයෙහි ඇතැම් සත්ත්‍වයෝ ශරීරයාගේ බිඳීමෙන් මරණින් මතු යහපත් ගති ඇති, ස්වර්‍ග ලෝකයෙහි උපදිත්.</div>
                    <div class="bodytext">’’පින්වත් ගෞතමයන් වහන්සේ විසින් සංක්‍ෂෙපයෙන් වදාරණ ලද මේ කියමනේ විස්තරාර්ත්‍ථ නොදනිමි. භවත් ගෞතමයන් වහන්සේ මට යම් මේ පින්වත් ගෞතමයන් වහන්සේ විසින් සංක්‍ෂෙපයෙන් වදාරණ ලද මේ භාෂිතයාගේ විස්තර අර්ත්‍ථය දනිම්ද, එසේ බණ වදාරණ සේක්වා.’’</div>
                    <div class="bodytext">’’බමුණ, එසේ නම් අසව. යහපත්ව මෙනෙහි කරව. කියන්නෙමි’’ යි වදාළ සේක. ’’පින්වතුන් වහන්ස, එසේය’’ යි ඒ බමුණුතෙම භාග්‍යවතුන් වහන්සේට පිළිතුරු දුන්හ. භාග්‍යවතුන් වහන්සේ මෙය වදාළ සේක.</div>
                    <div class="bodytext">’’බමුණ, කයින් ත්‍රිවිධ අධර්ම චරියාව, විෂම චරියාව වේ. වචනයෙන් සිවු වැදෑරුම් අධර්මචරියාව, විෂමචරියාව වේ. සිතින් තුන් වැදෑරුම් අධර්මචරියාව, විෂමචරියාව වේ. බමුණ, කයින් ත්‍රිවිධවූ අධර්ම චරියාව කෙසේ විෂමචර්‍ය්‍යාව වේද, සියලු සතුන් කෙරෙහි රෞද්‍රවූයේ, ලේ වැකුණු අත්ල ඇත්තේ, ගැටීමෙහි, ගැලීමෙහි ඇළුනේ, දයාවට නොපැමුණුනේ, සතුන් මරන්නේ වෙයි. ගමට අයත්වූද, වනයට අයත්වූද, අනුන්ගේ යම් වස්තුවක්, උපකරණයක් වේද, නොදෙනලද්දේ, එය සොර සිතින් ගනියිද, නුදුන් දෙය ගන්නේ වේ. මව රක්නා, පියා රක්නා, සහෝදරයා රක්නා, සහෝදරිය රක්නා, ඤාතීන් රක්නා, ධර්‍මය රක්නා, ස්වාමියන් ඇති, දඬුවම් නියම කළ, යටත් පිරිසෙයින් මල් වැල නමුත් පළඳවන ලද, යම් ඒ තැනැත්තියක් වේද, එබඳුවූවන් කෙරෙහි හැසිරීමට පැමිණෙන්නේ, කාමයන්හි වැරදි හැසිරීම් ඇත්තේ වේද, බමුණ, මෙසේ වනාහි කයින් ත්‍රිවිධවූ අධර්ම චරියාව විෂමචර්‍ය්‍යාව වේ. බමුණ, වචනයෙන් සතර වැදෑරුම්වූ අධර්ම චරියාව කෙසේ විෂමචර්‍ය්‍යාව වේද, සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ දනිමියි කියයි. දන්නේ හෝ නොදනිමියි කියයි. නොදක්නේ හෝ දකිමියි කියයි. දන්නේ හෝ නොදන්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු කීවා වේද, පිසුණු කියන්නේ වේද. මොවුන්ගේ බිඳීම පිණිස මෙයින් අසා අසවල් තැන කියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට කියන්නේ වේ. මෙසේ සමගිවූවන් බිඳුවන්නේ, බිඳුනවුන්ට උදවු දෙන්නේ, කොටස් කිරීමෙහි නියුක්තවූයේ, කොටස් කිරීමෙහි ඇලුනේ, කොටස් කරණ වචන කියන්නේ වේ. ඵරුෂ වචන කියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන කියන්නේ වේ. ප්‍රලාප දොඩන්නේ වේ. නොකල්හි කියන්නේ, නොවූ දේ කියන්නේ, අයහපතින් කියන්නේ, අධර්‍මයෙන් කියන්නේ, නොහික්මීමෙන් කියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන කියන්නේ වේ. බමුණ, මෙසේ වනාහි වචනයෙන් සතර වැදෑරුම් අධර්ම චරියාව විෂමචර්‍ය්‍යාව වේ. බමුණ, සිතින් තුන් වැදෑරුම්වූ අධර්ම චරියාව කෙසේ විෂමචර්‍ය්‍යාව වේද, මේ ලෝකයෙහි ඇතැම් කෙනෙක් තද තෘෂ්ණා ඇත්තේ නොවේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා නොකරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා නැත්තේ, පෙරළුනු සිත් නැත්තේ වේ. දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද, නපුරුකොට කරණ ලද, කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් නොවේද, මෙසේ වනාහි සිතින් ත්‍රිවිධවූ අධර්ම චරියාව විෂමචර්‍ය්‍යාව වේ. බමුණ, මෙසේ අධර්මචර්‍ය්‍යා, විෂමචර්‍ය්‍යා හේතුවෙන් මේ ලෝකයෙහි ඇතැම් සත්ත්‍වයෝ කායයාගේ බිඳීමෙන් මරණින් මතු සැපයෙන් පහවූ, නපුරු ගති ඇති, නපුරුව ඇද වැටෙන නරකයෙහි උපදිත්.</div>
                    <div class="bodytext">’’බමුණ, කයින් ත්‍රිවිධවූ ධර්මචර්‍ය්‍යාව සමචර්‍ය්‍යාව වේ. වචනයෙන් සතරවැදෑරුම් ධර්මචර්‍ය්‍යාව සමචර්‍ය්‍යාව වේ. සිතින් තුන් වැදෑරුම් ධර්මචර්‍ය්‍යාව සමචර්‍ය්‍යාව වේ. බමුණ කෙසේ වනාහි කයින් ත්‍රිවිධ ධර්මචර්‍ය්‍යාව සමචර්‍ය්‍යාව වේද, මේ ලෝකයෙහි ඇතැම් කෙනෙක් සතුන් මැරීම අත්හැර, සතුන් මැරීමෙන් වෙන්වූයේ වේ. බහා තබන ලද දඬු ඇත්තේ, බහා තබන ලද ආයුධ ඇත්තේ, පාපයට බිය ඇත්තේ, දයාවට පැමිණියේ, සියළු ප්‍රාණීන් කෙරෙහි හිතවත් අනුකම්පාවෙන් වාසය කරයි. නුදුන් දෙය ගැනීම අත්හැර, නුදුන් දෙය ගැනීමෙන් වෙන්වූයේ වේ. ගමෙහි හෝ, අරණ්‍යයෙහි හෝ, අනුන්ගේ යම් තමා නොඅයත් වස්තුවක් හෝ උපකරණයක් හෝ වේද, නුදුන්, සොරකම් කළ යුතු එය නොගන්නේ වේ. කාම මිත්‍ථ්‍යාචාරය අත්හැර, කාම මිත්‍ථ්‍යාචාරයෙන් වෙන්වූයේ වේ. යම් ඒ මව විසින් රකින, පියා විසින් රකින, ස්ත්‍රිය, සහෝදරයා විසින්, සහෝදරිය විසින්, ඤාතීන් විසින් රකින ස්ත්‍රිය, ධර්‍මයා රකින ස්ත්‍රිය, ස්වාමියා ඇති ස්ත්‍රිය, දඬුවම් කළ ස්ත්‍රිය, යටත් පිරිසෙයින් මල්මාලාවකින් වෙන්කළ ස්ත්‍රිය යන එබඳු ස්ත්‍රීන් කෙරෙහි හැසිරීමට නොපැමිණියේ වේ. බමුණ මෙසේ වනාහි කයින් ත්‍රිවිධ ධර්මචර්‍ය්‍යාව සමචර්‍ය්‍යාව වේ. බමුණ කෙසේ වනාහි වචනයෙන් සතර වැදෑරුම් ධර්මචර්‍ය්‍යාව සමචර්‍ය්‍යාව වේද? මේ ලෝකයෙහි ඇතැම් කෙනෙක් බොරු නොකියන්නේ වේද, සභාවකට ගියේ හෝ, පිරිසකට ගියේ හෝ, නෑයන් මැදකට ගියේ හෝ, පිරිස් මැදකට ගියේ හෝ, රජ කුලයක් මැදට ගියේ හෝ, පමුණුවන ලද්දේ හෝ, ’’එම්බා පුරුෂය, එව, යමක් දන්නෙහි නම් එය කියන්නෙහිය’’ යි කියයි. හෙතෙම නොදන්නේ හෝ නොදනිමියි කියයි. දන්නේ හෝ දනිමියි කියයි. නොදක්නේ හෝ නොදකිමියි කියයි. දක්නේ හෝ දක්නෙමියි කියයි. මෙසේ තමන් හේතුකොටගෙන හෝ, අන්‍යයන් හේතුකොටගෙන හෝ, ආමිසාදී කිසිවක් බලාපොරොත්තුවෙන් හෝ, දැන දැන බොරු නොකියන්නේ වේද? පිසුණු නොකියන්නේ වේද. මොවුන්ගේ බිඳීම පිණිස මෙයින් අසා අසවල් තැන නොකියන්නේ වේ. ඔවුන්ගේ බිඳීම පිණිස, අසවල් තැන අසා මොවුන්ට නොකියන්නේ වේ. මෙසේ සමගිවූවන් නොබිඳුවන්නේ, බිඳුනවුන්ට උදවු නොදෙන්නේ, කොටස් කිරීමෙහි නොඇලුනේ, කොටස් කිරීමෙහි යුක්ත නුවූයේ, කොටස් කිරීමෙහි නොඇලුනේ, කොටස් කරණ වචන නොකියන්නේ වේ. ඵරුෂ වචන නොකියන්නේ වේ. යම් ඒ වචනයක් ගැට සහිතද, අනුන්ට කටුකද, අනුන් ගැටෙන්නේද, ක්‍රෝධයට කිට්ටුද, එකඟකමට විරුද්‍ධද, එබඳු වචන නොකියන්නේ වේ. ප්‍රලාප දොඩන්නේ නොවේ. නොකල්හි නොකියන්නේ, නොවූ දේ නොකියන්නේ, අයහපතින් නොකියන්නේ, අධර්‍මයෙන් නොකියන්නේ, නොහික්මීමට නොකියන්නේ. සිතේ තබා නොගතයතු, නොකල්හි කරුණු රහිතව සීමාවක් නැති, අයහපත හා මිශ්‍ර වචන නොකියන්නේ වේ. මෙසේ වනාහි වචනයෙන් සතර වැදෑරුම් ධර්මයෙහි හැසිරීම සමව හැසිරීම වේ. බමුණ, කෙසේ නම් සිතින් ත්‍රිවිධවූ ධර්මයෙහි හැසිරීම සමව හැසිරීම වේද? මේ ලෝකයෙහි ඇතැම් කෙනෙක් තද තෘෂ්ණා ඇත්තේ නොවේද, අනුන්ගේ යම් ඒ වස්තූපකරණයක් වේද, යම් හෙයකින් අනුන්ගේ එය, ’මට වන්නේ නම් යහපතැ’ යි එය දැඩි ලෙස ආශා නොකරණ ලද්දේ වේද, මේ සත්ත්‍වයෝ නසිත්වා, බඳිත්වා, නැතිවෙත්වා, විනාශ වෙත්වායි නොවෙන්නාහු හෝ වෙත්වායි දූෂිතවූ චිත්ත සංකල්පනා නැත්තේ, පෙරළුනු සිත් නැත්තේ වේ. දුන් දෙයෙහි විපාක නැත. පුදන ලද්දේ විපාක නැත. හෝම කරණ ලද්දේ විපාක නැත. යහපත්කොට කරණ ලද, නපුරුකොට කරණ ලද, කර්‍මයන්ගේ ඵලයක් විපාකයක් නැත. මෙලොව නැත. පරලොව නැත. මවු නැත. පියා නැත. ඕපපාතික සත්ත්‍වයෝ නැත. යමෙක් මෙලොවද, පරලොවද, තෙමේ විශිෂ්ට ඥානයෙන් දැන, ප්‍රත්‍යක්‍ෂකොට දන්වත්ද, එබඳු ලෝකයෙහි යහපත් මාර්‍ගයට ගියාවූ, යහපත් මාර්‍ගයට පැමිණි, ශ්‍රමණ බ්‍රාහ්මණයන් නැතැයි පෙරළුනු දැකීම් ඇති, මිත්‍ථ්‍යාදෘෂ්ටිකයෙක් නොවේද, බමුණ මෙසේ වනාහි සිතින් තුන් වැදෑරුම් ධර්මචර්‍ය්‍යාව සමචර්‍ය්‍යාව වේ.</div>
                    <div class="bodytext">’’බමුණ, මෙසේ ධර්මවර්‍ය්‍යා සමචර්‍ය්‍යා හේතුවෙන් මේ ලෝකයෙහි ඇතැම් සත්ත්‍වයෝ කායයාගේ බිඳීමෙන් මරණින් මතු යහපත් ගති ඇති ස්වර්‍ග ලෝකයෙහි උපදිත්ය’’ යි වදාළ සේක.</div>
                    <div class="bodytext">’’පින්වත් ගෞතමයන් වහන්ස, ( මෙහි 3 අඞ්ගුත්තර නිකායේ 7 නිපාතයේ, 7 වර්‍ගයේ 13 සූත්‍රයේ, 27 ඡේදය යෙදිය යුතුයි. )</div>
                </div>
            </div>
        </div>
    </div>
    <div class="centre ct_vagga ending">කරජකාය වර්‍ගය නිමි.</div>
</div>