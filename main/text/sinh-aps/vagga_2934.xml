<div class="chapter ct_vagga" node-id="29340">
    <span class="chapter ct_vagga">(25) 5. ආපත්ති භය වර්‍ගය</span>
    <div class="chapter-contents">
        <div class="subhead ct_sutta" node-id="29341">
            <span class="subhead ct_sutta">1. කොසම්භක (සංඝ භෙද) සූත්‍රය</span>
            <div class="subhead-contents">
                <div class="paragraph" para="243">
                    <span class="paranum">243</span>
                    <div class="bodytext">“එක් කාලයෙක්හි භාග්‍යවතුන් වහන්සේ කොසඹෑ නුවර ඝොෂිතාරාමයෙහි වාසය කරණ සේක. ඉක්බිති ආයුෂ්මත් ආනන්‍ද ස්ථවිරයන් වහන්සේ, භාග්‍යවතුන් වහන්සේ යම් තැනෙක්හිද, එහි පැමිණියේය. පැමිණ, භාග්‍යවතුන් වහන්සේ වැඳ එකත් පසෙක සිටියේය.</div>
                    <div class="bodytext">“එකත්පසෙක සිටි ආයුෂ්මත් ආනන්‍ද ස්ථවිරයන් වහන්සේට, භාග්‍යවතුන් වහන්සේ, “ආනන්‍දය, කුමක්ද, ඒ නඩුව සන්සිඳුනේදැ” යි ඇසූ සේක</div>
                    <div class="bodytext">“ස්වාමීනි, ඒ නඩුව කවර කාරණයකින් සන්සිඳෙන්නේද? ස්වාමීනි, ආයුෂ්මත් අනුරුද්‍ධ ස්ථවිරයන් වහන්සේගේ බාහිය නම් සද්ධි විහාරිකයෙක් සම්පූර්‍ණයෙන් සංඝ භෙදය පිණිස සිටියේ, එහි ආයුෂ්මත් අනුරුද්‍ධ ස්ථවිරයන් වහන්සේ ‘එක වචනයකුදු කථාකළ යුතුකොට නොහඟීය’ යි කීයේය.</div>
                    <div class="bodytext">“ආනන්‍දය, අනුරුද්‍ධ ස්ථවිරයන් වහන්සේ කවදා සඟ මැද නඩුව ඉදිරිපත් කරයිද, ආනන්‍දය, යම්කිසි නඩුවක් උපදිත්ද, ඒ සියල්ල තොපද, සැරියුත්, මුගලන් දෙනමද, සන්සිඳවිය යුතු නොවේද? ආනන්‍දය, කාරණා සතරක් බලමින් පාප භික්‍ෂූහු සංඝ භෙදයෙන් යට සතුටු වෙති.</div>
                    <div class="bodytext">“කවර සතරක්ද යත්, ආනන්‍දය, මේ ශාසනයෙහි පාප භික්‍ෂූහු දුශ්ශීල වෙත්ද, ලාමක ස්වභාව ඇත්තෝද, අපිරිසිදු වූවෝද, සැකයෙන් සිහි කටයුතු හැසිරීම් ඇත්තෝද, වැඩුණු පව්කම් ඇත්තෝද, ශ්‍රමණ නොවූයේ, ශ්‍රමණ යන සංඥා ඇත්තෝ, බ්‍රහ්මචාරී නොවූයේ, බ්‍රහ්මචාරීය යන ප්‍රතිඥා ඇත්තෝ, ඇතුළත කුණු වූවෝ, සදොරින් කෙලෙස් වැගිරෙන්නෝ, කසට හටගත්තෝ, ඔවුන්ට ඉදින්, භික්‍ෂූහු ශ්‍රමණ නොවූයේ, ශ්‍රමණය යන සංඥා ඇත්තේ, බ්‍රහ්මචාරී නොවූයේ, බ්‍රහ්මචාරීය යන සංඥා ඇත්තේ, ඇතුළත කුණුවූයේ, සදොරින් කෙලෙස් වැගිරෙන්නේ, කසට හටගත්තේයයි මා දනිත් නම්, ඔහුට සමගිවූවෝම මා නසත්යයි වර්‍ගව මා නොනසන්නහුය’ යි මෙබඳු සිතක් වෙයි. මහණෙනි, මේ පළමුවෙනි කාරණය දකිමින් පවිටු භික්‍ෂූහු සංඝ භෙදයට කැමති වෙත්.</div>
                    <div class="bodytext">“ආනන්‍දය, නැවතද පවිටු භික්‍ෂූහු මිත්‍යා දෘෂ්ටික වෙත්ද, අන්තග්‍රාහක දෘෂ්ටියෙන් යුක්ත වෙත්ද, ඔහුට ඉදින් වනාහි, ‘භික්‍ෂූහු මිත්‍යාදෘෂ්ටිකය, අන්තග්‍රාහික දෘෂ්ටියෙන් යුක්තයයි ‘මා භික්‍ෂූහු දනිත් නම් සමගිව මා නසන්නාහ. වර්‍ගව මා නොනසන්නහුය’ යි මෙබඳු අදහසක් වෙයි. ආනන්‍දය, මේ දෙවෙනි කාරණය දකිමින් පවිටු භික්‍ෂූහු සංඝ භෙදයට කැමති වේ.</div>
                    <div class="bodytext">“ආනන්‍දය, නැවතද පාප භික්‍ෂූහු වැරදි ජීවිකාවෙන් ජීවිකාව කරයිද, ‘ඉදින් මා වැරදි ජීවිකාවෙන් ජීවිකාව කෙරේයයි ඉදින් භික්‍ෂූහු මා දනී නම් සමගිව මා නසන්නහුය, වර්‍ගව මා නොනසන්නහුය යන ආනන්‍දය, මේ තුන්වෙනි කාරණය දකිමින් පාප භික්‍ෂූහු සංඝ භෙදයට කැමති වේ.</div>
                    <div class="bodytext">“ආනන්‍දය, නැවතද පාප භික්‍ෂූහු ලාභ කැමැත්තේ වේද, සත්කාර කැමැත්තේ වේද, අවඥා නොකැමැත්තේ ඔහුට ඉදින් භික්‍ෂූහු මා ලාභ කැමැත්තේය, සත්කාර කැමැත්තේය, අවඥා නොකැමැත්තේයයි මා දනිත් නම් සමගිව මම සත්කාර නොකරත්. ගරු නොකරත්, මාන්නය නොකරත්. පූජා නොකරත්, වර්‍ගව මා සත්කාර කරත්. ගරුකාර කරත්. මාන්නය කරත්. පූජා කරත්ය’ යි ආනන්‍දය, මේ සතරවෙනි කාරණය දකිමින්, පවිටු භික්‍ෂූහු සංඝ භෙදයෙන් සතුටු වෙත්.”</div>
                </div>
            </div>
        </div>
        <div class="subhead ct_sutta" node-id="29342">
            <span class="subhead ct_sutta">2. අපත්ති භය සූත්‍රය</span>
            <div class="subhead-contents">
                <div class="paragraph" para="244">
                    <span class="paranum">244</span>
                    <div class="bodytext">“මහණෙනි, මේ බිය සතරක් වෙත්. කවර සතරක්ද යත්.</div>
                    <div class="bodytext">“මහණෙනි, යම්සේ ‘දෙවයන් වහන්ස, මේ ඔබ වහන්සේගේ සොරායයි රජු මොහුට දඬුවම් නියම කරන්නැ’ යි මං පැහැරූ සොරෙකු ගෙන රජුට දක්වන්නාහු නම් රජු ඔහුට, ‘පින්වත, යව. මේ පුරුෂයා දළ රැහැණින් අත් පිටිපස තබා දැඩි බැම්මෙන් බැඳ, කරයෙන් මුඩුකර, ක්‍රූර ශබ්ද ඇති බෙරයෙන් වීථියෙන් වීථිය, සන්ධියෙන් සන්ධිය පමුණුවා දකුණු දොරින් නික්මවා. නුවරට දකුණින් හිස සිඳුව’ යි කියන්නේය. රජුගේ පුරුෂයෝ ඔහු දළ රැහැණින් දෙඅත් පිටිපස තබා දැඩි බැම්මෙන් බැඳ, කරයෙන් මුඩුකර, ක්‍රූර ශබ්ද ඇති බෙරයෙන් වීථියෙන් වීථිය, සන්ධියෙන් සන්ධිය පමුණුවා දකුණු දොරින් නික්මවා. නුවරට දකුණින් හිස සිඳින්නාහු නම් එහි ගොඩ සිටි එක්තරා පුරුෂයෙකුට, පින්වත, මේ පුරුෂ තෙම ඒකාන්තයෙන් ගැරහියයුතු, හිස සිඳිය යුතු, පවු කමක් කෙළේය. යම් තැනෙක්හි රාජ පුරුෂයෝ දැඩි රැහැණින් දෙඅත් පිටිපස තබා දැඩි බැම්මෙන් බැඳ, කරයෙන් මුඩුකර, ක්‍රූර ස්වර ඇති බෙර හඬින් වීථියෙන් වීථිය, සන්ධියෙන් සන්ධිය පමුණුවා දකුණු දොරින් පිටත් කරවා නුවරට දකුණින් හිස සිඳිත්. ඒකාන්තයෙන් මම මෙබඳු ගැරහිය යුතු හිස සිඳින පාප කර්මයක් නොකරන්නේ නම් යහපතැ’ යි වන්නේය.</div>
                    <div class="bodytext">“මහණෙනි, එසේම යම්කිසි භික්‍ෂුවකට හෝ භික්‍ෂුණියකට හෝ පාරාජිකා ධර්මයන් කෙරෙහි තද නිර්භය සංඥාව එළඹ සිටියා වේද, ඔහුට නොපැමිණි පාරාජිකා ධර්මයට නොපැමිණෙන්නේය, පැමිණි පාරාජිකා ධර්මයට ධර්මය පරිදි පිළියම් කරන්නේය යන මෙය කැමතිවිය යුතුය.</div>
                    <div class="bodytext">“මහණෙනි, යම්සේ පුරුෂයෙක්</div>
                    <div class="bodytext">“කළු වස්ත්‍රයක් හැඳ, කෙස් විසුරුවා, මොහොලක් කරෙහි කොට, මහජනයා වෙත පැමිණ, ‘ස්වාමීනි, මම ගැරහියයුතු, මෝල් පාරක් දියයුතු, පාප කර්‍මයක් කෙළෙමි. යම් කාරණයකින් මට ආයුෂ්මත්හු සතුටක් කරණු කැමැත්තාහුද, එය කරත්වා’ යි කියන්නේය.</div>
                    <div class="bodytext">“එහි ගොඩ සිටි එක්තරා පුරුෂයෙකුට යම් කර්‍මයෙක්හි කළු වස්ත්‍රයක් හැඳ, කෙස් විසුරුවා, මොහොලක් කරෙහි කොට, මහජනයා වෙත පැමිණ, ‘ස්වාමීනි, මම ගැරහියයුතු, මෝල් පාරක් දියයුතු, පාප කර්‍මයක් කෙළෙමි. යම් කාරණයකින් මට ආයුෂ්මත්හු සතුටක් කරණු කැමැත්තාහුද, එය කරත්වා’ යි කියන්නේය. හෙතෙම ඒකාන්තයෙන් මම මෙබඳු ගැරහිය යුතු මොහොල් පහරක් කෑ යුතු කර්‍මයක් නොකරන්නෙමි.’</div>
                    <div class="bodytext">“මහණෙනි, එසේම යම්කිසි භික්‍ෂුවකට හෝ භික්‍ෂුණියකට හෝ සංඝාදිශෙෂ ධර්‍මයන්හි මෙසේ තියුණුවූ නිර්භය සංඥාව එළඹ සිටියා වේද, ඔහු නොපැමිණි සංඝාදිශෙෂ ධර්‍මයට නොපැමිණෙන්නේය. පැමිණි සංඝාදිශෙෂ ධර්‍මයට, ධර්‍මයවූ පරිදි පිළියම් කරන්නේයයි කියා කැමති විය යුතු.</div>
                    <div class="bodytext">“මහණෙනි, යම් සේ පුරුෂයෙක්</div>
                    <div class="bodytext">“කළු වස්ත්‍රයක් හැඳ, කෙස් විසුරුවා, උණු අළු පොට්ටනියක් කරපිට තබා, මහජනයා වෙත පැමිණ, ‘ස්වාමීනි, මම ගැරහියයුතු, උණු අළු තැබියයුතු, පාප කර්‍මයක් කෙළෙමි. යම් කර්මයකින් මට ආයුෂ්මත්හු කැමතිවෙත්ද, එය කරමි’ යි කියන්නේය.</div>
                    <div class="bodytext">“එහි ගොඩ සිටි එක්තරා පුරුෂයෙකුට යම් කර්මයෙක්හි කළු වස්ත්‍රයක් හැඳ, කෙස් විසුරුවා, උණු අළු පොට්ටනියක් කරපිට තබා, මහජනයා වෙත පැමිණ, ‘ස්වාමීනි, මම ගැරහියයුතු, උණු අළු තැබියයුතු, පාප කර්‍මයක් කෙළෙමි. යම් කර්මයකින් මට ආයුෂ්මත්හු කැමතිවෙත්ද, එය කරමි’ යි කියන්නේය. හෙතෙම ඒකාන්තයෙන් මෙබඳු ගැරහියයුතු, උණු අළු තැබියයුතු, කර්‍මයක් නොකරන්නේය.</div>
                    <div class="bodytext">“මහණෙනි, එසේම යම් භික්‍ෂුවකට හෝ භික්‍ෂුණියකට හෝ පාචිත්තිය ධර්මයන්හි මෙසේ තියුණුවූ, නිර්භය සංඥාව එළඹ සිටියා වේද, ඔහුට නොපැමිණි පාචිත්තිය ධර්මයට නොපැමිණෙන්නෙමි. පැමිණි පාචිත්තිය ධර්මයට පිළියම් කරන්නේයයි කියා කැමති විය යුතුය.</div>
                    <div class="bodytext">“මහණෙනි, යම්සේ පුරුෂයෙක්</div>
                    <div class="bodytext">“කළු වස්ත්‍රයක් හැඳ, කෙස් විසුරුවා, මහජනයා මැදට විත්, ‘ස්වාමීනි, මම ගැරහියයුතු, දොස් කිවයුතු, පාප</div>
                    <div class="bodytext">කර්‍මයක් කෙළෙමි. යම් කර්‍මයකින් මට ආයුෂ්මත්හු කැමතිවෙත්ද, එය කරමි’ යි කියන්නේය.</div>
                    <div class="bodytext">“එහි ගොඩ සිටි එක්තරා පුරුෂයෙකුට යම් කර්මයෙක්හි කළු වස්ත්‍රයක් හැඳ, කෙස් විසුරුවා, මහජනයා මැදට විත්, ‘ස්වාමීනි, මම ගැරහියයුතු, දොස් කිවයුතු, පාප කර්‍මයක් කෙළෙමි. යම් කර්‍මයකින් මට ආයුෂ්මත්හු කැමතිවෙත්ද, එය කරමි’ යි කියන්නේය. හෙතෙම ඒකාන්තයෙන් මෙබඳු ගැරහියයුතු, දොස් කිවයුතු, කර්මයක් නොකරන්නේය.</div>
                    <div class="bodytext">“මහණෙනි, එසේම යම්කිසි භික්‍ෂුවකට හෝ භික්‍ෂුණියකට හෝ සෙසු සියලු ආපත්තීන්හි මෙසේ තියුණු නිර්‍භය සංඥාව එළඹ සිටියේ වේද, ඔහුට නොපැමිණි සෙසු ආපත්ති ධර්‍මයට නොපැමිණෙන්නෙමි. පැමිණි සෙසු ආපත්ති ධර්‍මයට පිළියම් කරන්නේයයි කියා කැමතිවිය යුතුය. මහණෙනි, මේ සතර ආපත්ති භය ය.”</div>
                </div>
            </div>
        </div>
        <div class="subhead ct_sutta" node-id="29343">
            <span class="subhead ct_sutta">3. සික්ඛානිසංස සූත්‍රය</span>
            <div class="subhead-contents">
                <div class="paragraph" para="245">
                    <span class="paranum">245</span>
                    <div class="bodytext">“මහණෙනි, ශික්‍ෂාව ආනිශංසකොට ඇති, ප්‍රඥාව අධිකකොට ඇති, විමුක්තිය හරයකොට ඇති, සිහිය අධිපතිකොට ඇති මේ බ්‍රහ්මචර්‍ය්‍යය වසයි. මහණෙනි, කෙසේ ශික්ඛානිසංසය වේද?</div>
                    <div class="bodytext">“මහණෙනි, මා විසින් මේ ශාසනයෙහි ශ්‍රාවකයන්ට නොපැහැදුනවුන්ගේ පැහැදීම පිණිස, පැහැදුනවුන්ගේ වඩා පැහැදීම පිණිස, වත් පිළිවෙත් වශයෙන් ශික්‍ෂාවක් පනවන ලද්දේද, “මහණෙනි, මා විසින් යම් යම් පරිද්දෙකින් නොපැහැදුනවුන්ගේ පැහැදීම පිණිස, පැහැදුනවුන්ගේ වැඩි පැහැදීම පිණිස, ශ්‍රාවක ආභිසමාචාරික ශික්‍ෂාවක් පනවන ලද්දේද,</div>
                    <div class="bodytext">“එසේ හෙතම ඒ ශික්‍ෂාව කඩ නොකරන්නේ වේ. නොසිදුරු කරන්නේ වේ. පුල්ලි නොගසන්නේය. කිලුටු නොකරන්නේය. ශික්‍ෂා පදයන් ගෙන හික්මෙයි.</div>
                    <div class="bodytext">“මහණෙනි, නැවතද, මා විසින් ශ්‍රාවකයන්ට සර්‍වප්‍රකාරයෙන් මනාව දුක් කෙළවර කිරීමට, මාර්‍ග බ්‍රහ්මචරියට ආදීවූ සිවු පිරිසිදු ශීලයක් පනවන ලද්දේද,</div>
                    <div class="bodytext">“මහණෙනි, යම් යම් ප්‍රකාරයකින් ශ්‍රාවකයන්ට මනාව දුක් කෙළවර කිරීමට ශික්‍ෂාවක් දේශනා කළේද, එසේ හෙතම ඒ ශික්‍ෂාව කඩ නොකරන්නේ වේ. නොසිදුරු කරන්නේ වේ. පුල්ලි නොගසන්නේය. කිලුටු නොකරන්නේය. ශික්‍ෂා පදයන් ගෙන හික්මෙයි. මහණෙනි, මෙසේ ශික්‍ෂානිසංසය වේ.</div>
                    <div class="bodytext">“මහණෙනි, කෙසේ වනාහි පඤ්ඤුත්තර වේද, මහණෙනි, මා විසින් මේ ශාසනයෙහි ශ්‍රාවකයන්ට සර්‍වප්‍රකාරයෙන් මනාකොට දුක් කෙළවර කිරිමට ධර්ම දේශනා කරණ ලද්දේද,</div>
                    <div class="bodytext">“මහණෙනි, මා විසින් යම් යම් පරිද්දෙකින් සර්‍ව ප්‍රකාරයෙන් මනාකොට දුක් කෙළවර කිරීමට ශ්‍රාවකයන්ට ධර්ම දේශනා කරන ලද්දේද, ඒ ඒ ප්‍රකාරයෙන් ඒ ධර්මයෝ ප්‍රඥාවෙන් මනාකොට දක්නා ලද්දේ වේ. මහණෙනි, මෙසේ වනාහි පඤ්ඤුත්තර වේ. කෙසේ වනාහි අර්හත් ඤාණ විමුක්තිය සාරයකොට ඇත්තේද,</div>
                    <div class="bodytext">“මහණෙනි, කෙසේ වනාහි පඤ්ඤුත්තර වේද, මහණෙනි, මා විසින් මේ ශාසනයෙහි ශ්‍රාවකයන්ට සර්‍වප්‍රකාරයෙන් මනාකොට දුක් කෙළවර කිරිමට ධර්ම දේශනා කරණ ලද්දේද,</div>
                    <div class="bodytext">“ඒ ඒ පරිද්දෙන් ඔහු විසින් ඒ ධර්මයෝ අර්හත් ඥාණ විමුක්තියෙන් ස්පර්‍ශ කරණ ලද්දාහු වෙත්. මහණෙනි, මෙසේ වනාහි විමුක්තිය සාරයකොට ඇත්තාහ.</div>
                    <div class="bodytext">“මහණෙනි, කෙසේ වනාහි සිහිය අධිපතිකොට ඇත්තේ වේද? ‘මෙසේ සම්පූර්‍ණ නොවු හෝ වත් පිළිවෙත් ශික්‍ෂා සම්පූර්‍ණ කරන්නෙමි. පිරිපුන් වත් පිළිවෙත් ශික්‍ෂාව ඒ ඒ තන්හි ප්‍රඥාවෙන් අනුග්‍රහ කරන්නෙමියි අධ්‍යාත්මයෙහි සිහිය එළඹ සිටියේ වේ.</div>
                    <div class="bodytext">“මෙසේ සම්පූර්‍ණ නොවූ සිවු පිරිසිදු සිල් සම්පූර්‍ණ කරන්නෙමි. සම්පූර්‍ණවූ හෝ සිවු පිරිසිදු ශීලය ඒ ඒ තන්හි ප්‍රඥාවෙන් අනුග්‍රහ කරන්නෙමියි අධ්‍යාත්මයෙහි සිහිය එළඹ සිටියේ වේ.</div>
                    <div class="bodytext">“මෙසේ නොදක්නා ලද ධර්මය ප්‍රඥාවෙන් බලන්නෙමි. දුටු ධර්මය ඒ ඒ තන්හි ප්‍රඥාවෙන් අනුග්‍රහ කරන්නෙමියි අධ්‍යාත්මයෙහි සිහිය එළඹ සිටියේ වේ.</div>
                    <div class="bodytext">“මෙසේ ස්පර්‍ශ නොකරණ ලද ධර්මය අර්හත් ඵල විමුක්තියෙන් බලන්නෙමි. දක්නා ලද ධර්මය ඒ ඒ තන්හි නුවණින් අනුග්‍රහ කරන්නෙමියි අධ්‍යාත්මයෙහිම සිහිය එළඹ සිටියේ වෙයි.</div>
                    <div class="bodytext">“මහණෙනි, මෙසේ වනාහි සිහිය අධිපතිවූයේ වේ. මහණෙනි, ප්‍රඥාව ශ්‍රෙෂ්ඨකොට ඇති, විමුක්තිය සාරයකොට ඇති, සිහිය අධිපතිකොට ඇති මේ බ්‍රහ්මචර්‍ය්‍යය ශික්‍ෂාව අනුසස්කොට ඇත්තේයයි යමක් වදාරණ ලද්දේ නම් එය මේ සඳහා වදාරණ ලදී.”</div>
                </div>
            </div>
        </div>
        <div class="subhead ct_sutta" node-id="29344">
            <span class="subhead ct_sutta">4. සෙය්‍යාචතුක්ක සූත්‍රය</span>
            <div class="subhead-contents">
                <div class="paragraph" para="246">
                    <span class="paranum">246</span>
                    <div class="bodytext">“මහණෙනි, මේ සෙය්‍යා සතරක් වෙත්. කවර සතරක්ද යත්, ප්‍රෙත සෙය්‍යාව, කාමභෝගී සෙය්‍යාව, සිංහ සෙය්‍යාව, තථාගත සෙය්‍යාව යන සතරයි.</div>
                    <div class="bodytext">“මහණෙනි, ප්‍රෙත සෙය්‍යාව කවරේද, මහණෙනි, බොහෝ සෙයින් ප්‍රෙතයෝ උඩුකුරුව සයනය කරත්. මේ ප්‍රෙත සෙය්‍යාවයි.</div>
                    <div class="bodytext">“මහණෙනි, කාමභෝගී සෙය්‍යාව කවරේද, මහණෙනි, බොහෝ සෙයින් කාමභෝගීහු වාම පාර්ශ්වයෙන් සයනය කරත්. මේ කාමභෝගී සෙය්‍යායවයයි කියනු ලැබේ.”</div>
                    <div class="bodytext">“මහණෙනි, සිංහ සෙය්‍යාව කවරේද? මහණෙනි, මෘඝරාජවූ සිංහ තෙම පයෙහි පය මඳක් ඇද, දෙකෙළවර අතුරෙහි නගුට ප්‍රවේශ කරවා දකුණු පසින් සයනය කරයි. හෙතෙම පිබිදී උඩකය ඉදිරියට නමා පසුකය බලයි. ඉදින් මහණෙනි, මෘගරාජවූ සිංහ තෙම නොසතුටුවූයේ වේ. මහණෙනි, ඉදින් සිංහවූ මෘගරාජ තෙම ශරීරයේ අවුල්වූ හෝ විසුරුණාවූ හෝ කිසිවක් දකීද, මහණෙනි, ඒ කාරණයෙන් මෘගරාජවූ සිංහයා නොසතුටු වූයේ වේ. මහණෙනි, මේ සිංහ සෙය්‍යාවයයි කියනු ලැබේ.</div>
                    <div class="bodytext">“මහණෙනි, තථාගත සෙය්‍යාව කවරේද? මහණෙනි, මේ ලොකයෙහි තථාගත තෙම කාමයන්ගෙන් වෙන්ව</div>
                    <div class="bodytext">භාග්‍යවතුන් වහන්සේ, “බමුණ, මේ ශාසනයෙහි මහණතෙම, කාමයන්ගෙන් වෙන්ව, අකුශල ධර්‍මයන්ගෙන් වෙන්ව, විතර්‍ක සහිත, විචාර සහිත, විවේකයෙන් හටගත් ප්‍රීතිය හා සැපය ඇති ප්‍රථම ධ්‍යානයට පැමිණ වාසය කරයි. විතර්‍ක විචාරයන්ගේ සංසිඳීමෙන් තමා තුළ පැහැදීම් ඇති, සිතේ එකඟකම ඇති, විතර්‍ක නැති, විචාර නැති, සමාධියෙන් උපන් ප්‍රීතිය හා සැපය ඇති, ද්වීතීය ධ්‍යානයට පැමිණ වාසය කරයි. ප්‍රීතියගේ වෙන්වීමෙන් උපේක්‍ෂා ඇතිව වාසය කරයි. සිහි ඇත්තේ, සම්‍යක් ප්‍රඥාවෙන් යුක්තවූයේ, කයින් සැපක් විඳියි. උපෙක්‍ෂා ඇති, සිහි ඇති, සැප විහරණයකැයි යමක් ආර්‍ය්‍යයෝ කියත්ද, ඒ තුන්වැනි ධ්‍යානයට පැමිණ වාසය කරයි. සැප පහවීමෙන්ද, දුක පහවීමෙන්ද, සොම්නස, දොම්නස දෙක අස්තවීමට පෙර දුක් නැති, සැප නැති, උපෙක්‍ෂා සමෘති දෙදෙනාගේ පිරිසිදුකම ඇති, සතරවැනි ධ්‍යානයට පැමිණ වාසය කරයිද, මහණෙනි, මේ තථාගත සෙය්‍යාවයි. මහණෙනි, මේ සතර සෙය්‍යාවෝය.”</div>
                </div>
            </div>
        </div>
        <div class="subhead ct_sutta" node-id="29345">
            <span class="subhead ct_sutta">5. ථූපාරහ සූත්‍රය</span>
            <div class="subhead-contents">
                <div class="paragraph" para="247">
                    <span class="paranum">247</span>
                    <div class="bodytext">“මහණෙනි, ථූප කරවීමට සුදුසු පුද්ගලයෝ සතර දෙනෙක් වෙත්. කවර සතරදෙනෙක්ද යත්: තථාගත අර්හත් සම්‍යක් සම්බුද්‍ධයන් වහන්සේ ථූපයට යෝග්‍යයි. පසේ බුදුන් ථූපයට යෝග්‍යයි. තථාගත ශ්‍රාවකයෙකු ථූපයට යෝග්‍යයි. සක්විති රජ තෙම ථූපයට යෝග්‍යයි.”</div>
                </div>
            </div>
        </div>
        <div class="subhead ct_sutta" node-id="29346">
            <span class="subhead ct_sutta">6. පඤ්ඤාවුද්‍ධිධම්ම සූත්‍රය</span>
            <div class="subhead-contents">
                <div class="paragraph" para="248">
                    <span class="paranum">248</span>
                    <div class="bodytext">“මහණෙනි, මේ ධර්‍ම සතරක් ප්‍රඥාභිවෘද්‍ධිය පිණිස පවතී.</div>
                    <div class="bodytext">“කවර සතරක්ද යත්, සත්පුරුෂ ආශ්‍රය, සද්‍ධර්‍ම ශ්‍රවණය, නුවණින් මෙණෙහි කිරීම, ධර්‍මානුධර්ම ප්‍රතිපත්තිය.</div>
                    <div class="bodytext">“යන මේ සතර ධර්මයෝ ප්‍රඥාවගේ අභිවෘද්‍ධිය පිණිස පවතී.”</div>
                </div>
            </div>
        </div>
        <div class="subhead ct_sutta" node-id="29347">
            <span class="subhead ct_sutta">7. බහුකාරධම්ම සූත්‍රය</span>
            <div class="subhead-contents">
                <div class="paragraph" para="249">
                    <span class="paranum">249</span>
                    <div class="bodytext">“මහණෙනි, මේ ධර්ම සතරක් මනුෂ්‍යවූවහුට බොහෝ උපකාර වෙත්. කවර සතරක්ද යත්, සත්පුරුෂ ආශ්‍රය, සද්‍ධර්‍ම ශ්‍රවණය, නුවණින් මෙණෙහි කිරීම, ධර්‍මානුධර්ම ප්‍රතිපත්තිය, යන මේ ධර්ම සතර ධර්මයෝ මනුෂ්‍යවූවහුට බොහෝ උපකාර වෙත්.”</div>
                </div>
            </div>
        </div>
        <div class="subhead ct_sutta" node-id="29348">
            <span class="subhead ct_sutta">8. අනරියවොහාර සූත්‍රය</span>
            <div class="subhead-contents">
                <div class="paragraph" para="250">
                    <span class="paranum">250</span>
                    <div class="bodytext">“මහණෙනි, මේ අනාර්‍ය්‍ය ව්‍යවහාර සතරක් වෙත්. “කවර සතරක්ද යත්. නොදක්නා ලද්දෙහි දැක්කෙමියි කීම, නොඅසන ලද්ද ඇසීමියි කීම, ඝාණ, ජිව්හා, කාය යන මෙයින් නොගන්නා ලද්ද ගත්තෙමියි කීම, නොදන්නා ලද්ද දන්නෙමියි කීම යන මේ සතර අනාර්‍ය්‍ය ව්‍යවහාරයි.”</div>
                </div>
            </div>
        </div>
        <div class="subhead ct_sutta" node-id="29349">
            <span class="subhead ct_sutta">9. දුතිය අරියවොහාර සූත්‍රය</span>
            <div class="subhead-contents">
                <div class="paragraph" para="251">
                    <span class="paranum">251</span>
                    <div class="bodytext">“මහණෙනි, මේ ආර්‍ය්‍ය ව්‍යවහාර සතරක් වෙත්. කවර සතරක්ද යත්. නොදක්නා ලද්ද, නොදක්නා ලද්දෙමියි කීම, නොඅසන ලද්ද, නොඅසන ලද්දෙමියි කීම, ඝාණ, ජිව්හා, කාය යන මෙයින් නොගන්නා ලද්ද නොගත්තෙමියි කීම, දත් දෙය දනිමියි කීම යන සතර ආර්‍ය්‍ය ව්‍යවහාරයෝය.”</div>
                </div>
            </div>
        </div>
        <div class="subhead ct_sutta" node-id="293410">
            <span class="subhead ct_sutta">10. අරියවොහාර සූත්‍රය</span>
            <div class="subhead-contents">
                <div class="paragraph" para="252">
                    <span class="paranum">252</span>
                    <div class="bodytext">“මහණෙනි, මේ අනාර්‍ය්‍ය ව්‍යවහාර සතරක් වෙත්. කවර සතරක්ද යත්, දැක්ක දෙය නොදැක්කෙමියි කීම, ඇසූ දෙය නොඇසූයෙමියි කීම, ඝාණ, ජිව්හා, කාය තුනින් ගන්නා ලද්ද නොගන්නා ලද්දෙමියි කීම, දත් දෙය නොදත්තෙමියි කීම යන මේ සතර අනාර්‍ය්‍ය ව්‍යවහාරයෝයි.”</div>
                </div>
            </div>
        </div>
        <div class="subhead ct_sutta" node-id="293411">
            <span class="subhead ct_sutta">11. දුතිය අරියවොහාර සූත්‍රය</span>
            <div class="subhead-contents">
                <div class="paragraph" para="253">
                    <span class="paranum">253</span>
                    <div class="bodytext">“මහණෙනි, මේ ආර්‍ය්‍ය ව්‍යවහාර සතරක් වෙත්. කවර සතරක්ද යත්, දැක්ක දෙය දැක්කෙමියි කීම, ඇසූ දෙය ඇසූයෙමියි කීම, ඝාණ, ජිව්හා, කාය තුනින් ගන්නා ලද්ද ගත්තෙමියි කීම, දත් දෙය දත්තෙමියි කීම යන මේ සතර ආර්‍ය්‍ය ව්‍යවහාරයෝයි.”</div>
                </div>
            </div>
        </div>
    </div>
    <div class="centre ct_vagga ending">විසි පස් වෙනි ආපත්ති වර්‍ගය නිමි.</div>
    <div class="paragraph udana" para="udana"></div>
</div>
<chapter-ending>
    <div class="centre ct_pannasaka ending">පඤ්චමපණ්ණාසකං සමත්තං.</div>
</chapter-ending>