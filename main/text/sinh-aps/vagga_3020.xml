<div class="specialcaption ct_pannasaka">3. තුන්වන පණ්ණාසකය</div>
<div class="chapter ct_vagga" node-id="30200">
    <span class="chapter ct_vagga">(11) 1. ඵාසු විහාර වර්‍ගය</span>
    <div class="chapter-contents">
        <div class="subhead ct_sutta" node-id="30201">
            <span class="subhead ct_sutta">1. වෙසාරජ්ජ කරන ධම්ම සූත්‍රය</span>
            <div class="subhead-contents">
                <div class="paragraph" para="101">
                    <span class="paranum">101</span>
                    <div class="bodytext">“මහණෙනි, ශෛක්‍ෂයන්ගේ විශාරද භාවය ඇති කරන්නාවූ මේ ධර්‍ම පසක් වෙත්.</div>
                    <div class="bodytext">“කවර පසක්ද යත්? මහණෙනි, මේ ශාසනයෙහි භික්‍ෂු තෙම ශ්‍රද්‍ධාව ඇත්තේ වේද, සිල් ඇත්තේ වේද, බහුශ්‍රුත වේද, පටන්ගන්නාලද වීර්‍ය්‍ය ඇත්තේ වේද, ප්‍රඥා ඇත්තේ වේද, මහණෙනි, ශ්‍රද්‍ධා නැත්තහුට වනාහි යම් දොම්නසක් වේද, ශ්‍රද්‍ධා ඇත්තහුට ඒ දොම්නස නොවෙයි.</div>
                    <div class="bodytext">“එහෙයින් මේ ධර්‍මය තෙම ශෛක්‍ෂයන්ගේ විශාරද භාවය ඇති කරන්නේ වෙයි.</div>
                    <div class="bodytext">“මහණෙනි, දුශ්ශීලයාහට යම් දොම්නසක් වේද, සිල්වත්හට ඒ දොම්නස් නොවෙයි. එහෙයින් මේ ධර්‍මය තෙම ශෛක්‍ෂයන්ගේ විශාරද භාවය ඇති කරන්නේ වෙයි.</div>
                    <div class="bodytext">“මහණෙනි, අල්ප ශ්‍රුතයාහට යම් දොම්නසක් වේද, බහුශ්‍රුතයාහට ඒ දොම්නස නොවේ. එහෙයින් මේ ධර්‍මය තෙම ශෛක්‍ෂයන්ගේ විශාරද භාවය ඇති කරන්නේ වෙයි.</div>
                    <div class="bodytext">“මහණෙනි, කුසීතයාහට යම් දොම්නසක් වේද, පටන් ගන්නා ලද වීර්‍ය්‍යය ඇත්තාහට ඒ දොම්නස නොවේ. එහෙයින් මේ ධර්‍මය තෙම ශෛක්‍ෂයන්ගේ විශාරද භාවය ඇති කරන්නේ වෙයි.</div>
                    <div class="bodytext">“මහණෙනි, දුෂ්ප්‍රාඥයාහට යම් දොම්නසක් වේද, පටන් ගන්නා ලද ප්‍රඥා ඇත්තහුට ඒ දොම්නස නොවේ. එහෙයින් මේ ධර්‍මය තෙම ශෛක්‍ෂයන්ගේ විශාරද භාවය ඇති කරන්නේ වෙයි.</div>
                    <div class="bodytext">“මහණෙනි, ශෛක්‍ෂයන්ගේ විශාරද භාවය ඇති කරන්නාවූ මේ ධර්‍ම පසක් වෙත්.</div>
                </div>
            </div>
        </div>
        <div class="subhead ct_sutta" node-id="30202">
            <span class="subhead ct_sutta">2. උසස්ංකිත සූත්‍රය</span>
            <div class="subhead-contents">
                <div class="paragraph" para="102">
                    <span class="paranum">102</span>
                    <div class="bodytext">“මහණෙනි, කරුණු පසකින් යුක්තවූ භික්‍ෂු තෙම ක්‍ෂීණාශ්‍රව වූයේද, ලාමක භික්‍ෂු උසස්යයි සැක කරණ ලද්දේ හාත්පස සැක කරණ ලද්දේ වේ.</div>
                    <div class="bodytext">“කවර පසකින්ද යත්, මහණෙනි, මේ ශාසනයෙහි භික්‍ෂු තෙම වෛශ්‍යාවන් හුන් තැන් ගොදුරුකොට ඇත්තේ වේද, වැන්දඹු ස්ත්‍රීන් හුන් තැන් ගොදුරුකොට ඇත්තේ වේද, මහළු කුමරියන් හුන් තැන් ගොදුරුකොට ඇත්තේ හෝ වේද, නපුංසකයන් වසන තැන් ගොදුරුකොට ඇත්තේ හෝ වේද, භික්‍ෂුණීන් වසන තැන් ගොදුරුකොට ඇත්තේ හෝ වේද, යන පසිනි.</div>
                    <div class="bodytext">“මහණෙනි, කරුණු පසකින් යුක්තවූ භික්‍ෂු තෙම ක්‍ෂීණාශ්‍රව වූයේද, ලාමක භික්‍ෂු උසස්යයි සැක කරණ ලද්දේ හාත්පස සැක කරණ ලද්දේ වේ.</div>
                </div>
            </div>
        </div>
        <div class="subhead ct_sutta" node-id="30203">
            <span class="subhead ct_sutta">3. මහාචොර සූත්‍රය</span>
            <div class="subhead-contents">
                <div class="paragraph" para="103">
                    <span class="paranum">103</span>
                    <div class="bodytext">“මහණෙනි, අඞ්ග පසකින් යුක්තවූ මහ සොරතෙම උමංද සිඳියි. පැහැරීමද කරයි. එක් ගෙයක් පැහැර ගැනීමද කරයි. උවදුරු මං පැහැරීමෙහිද සිටියි.</div>
                    <div class="bodytext">“කවර පසකින්ද යත්, මහණෙනි, මේ ලෝකයෙහි මහ සොරතෙම,</div>
                    <div class="bodytext">“විසම ස්ථාන ඇසුරු කෙළේද, සැඟවෙන තැන් ඇසුරු කෙළේද, බලවතුන් ඇසුරු කෙළේද, සම්පත් දෙන්නේද, එකළාව හැසිරෙන්නේද වේ.</div>
                    <div class="bodytext">“මහණෙනි, කෙසේනම් මහ සොර තෙම විෂම තැන් ඇසුරු කෙළේ වේද, මහණෙනි, මේ ලෝකයෙහි මහ සොර තෙම ගං හෝ වලින් යා නොහැකි තැන හෝ පර්වතයෙන් විෂම වන තැන හෝ ඇසුරු කෙළේ වේද, මහණෙනි, මෙසේ වනාහි මහ සොර තෙම විෂම තැන් ඇසුරු කෙළේ වේ.</div>
                    <div class="bodytext">“මහණෙනි, කෙසේනම් මහ සොර තෙම ගහණයන් ඇසුරු කෙළේ වේද, මහණෙනි, මේ ලෝකයෙහි මහ සොර තෙම තණකොළ ලැහැබක්, ගස් ලැහැබක් හෝ ගැඹුරුවූ වන ලැහැබක් හෝ ඇසුරු කෙළේ වේද, මහණෙනි, මෙසේ වනාහි මහ සොර තෙම සැඟවෙන තැන් ඇසුරු කෙළේ වේ.</div>
                    <div class="bodytext">“මහණෙනි, කෙසේනම් මහ සොර තෙම බලවතුන් ඇසුරු කෙළේ වේද? මහණෙනි, මේ ලෝකයෙහි මහ සොර තෙම</div>
                    <div class="bodytext">“රජහු හෝ, රජ මහ ඇමැතියකු හෝ ඇසුරු කෙළේ වේද, ඔහුට මෙබඳු සිතක් වෙයි. ’’ඉදින් මට කිසිවෙක් කිසිවක් කියන්නේ නම් මේ මාගේ රජහුගේ රජ මහ ඇමතිවරු හෝ වසාගෙණ අර්ත්‍ථය කියන්නාහුයය’ යි. ඉදින් ඔහුට කිසිවෙක් කිසිවක් කීයේ නම් ඔහුගේ ඒ රජවරු හෝ, රජ මහ ඇමතිවරු හෝ වසාගෙණ අර්ත්‍ථය කියක්.</div>
                    <div class="bodytext">“මහණෙනි, මෙසේ වනාහි මහ සොර තෙම බලවතුන් ඇසුරු කෙළේ වේ.</div>
                    <div class="bodytext">“මහණෙනි, කෙසේනම් මහ සොර තෙම සම්පත් දෙන්නේ වේද, මහණෙනි, මේ ලෝකයෙහි මහ සොර තෙම ආඨ්‍යවූයේ, මහත් ධනය ඇත්තේ, මහත් සම්පත් ඇත්තේ වේද, ඔහුට මෙබඳු සිතක් වෙයි</div>
                    <div class="bodytext">“ඉදින් මට කිසිවෙක් කිසිවක් කියන්නේ නම් මෙයින් සම්පත්වලින් පිළිසඳර කරන්නෙමියි ඉදින් ඔහුට කිසිවෙක් කිසිවක් කීයේ නම්, එයින් සම්පත් දීමෙන් පිළිසඳර කරයි. මහණෙනි, මෙසේ වනාහි මහ සොර තෙම සම්පත් දෙන්නේ වේ.</div>
                    <div class="bodytext">“මහණෙනි, කෙසේනම් මහ සොර තෙම එකලාව හැසිරෙන්නේ වේද, මහණෙනි, මේ ලෝකයෙහි මහ සොර තෙම හුදකලාව අනුන් සතු බඩු ගැණීම් කරන්නේ වෙයි. ඊට හේතු කවරේද? ’මාගේ රහස් මන්ත්‍රණයෝ පිටත්හි සම්භෙදයට නොපැමිණෙත්වා’ යි . මහණෙනි, මෙසේ වනාහි මහ සොර තෙම එකළාව හැසිරෙන්නේ වේ.</div>
                    <div class="bodytext">“මහණෙනි, අඞ්ග පසකින් යුක්තවූ මහ සොරතෙම උමංද සිඳියි. පැහැරීමද කරයි. එක් ගෙයක් පැහැර ගැනීමද කරයි. උවදුරු මං පැහැරීමෙහිද සිටියි.</div>
                    <div class="bodytext">“මහණෙනි, මෙපරිද්දෙන්ම කරුණු පසකින් යුක්තවූ පවිටු භික්‍ෂු තෙම සාරා දමනලද ගුණ ඇති නසනලද ආත්මය පරිහරණය කරයි. වරද සහිත වූයේද, නුවණැත්තන්ගේ උපවාද සහිත වූයේද වෙයි. බොහෝවූ පව්ද රැස් කරයි.</div>
                    <div class="bodytext">“කවර පසකින්ද යත්, මහණෙනි, මේ ශාසනයෙහි පවිටු භික්‍ෂු තෙම විසම ස්ථාන ඇසුරු කෙළේද, සැඟවෙන තැන් ඇසුරු කෙළේද, බලවතුන් ඇසුරු කෙළේද, සම්පත් දෙන්නේද, එකළාව හැසිරෙන්නේද වේ.</div>
                    <div class="bodytext">“මහණෙනි, කෙසේ නම් පවිටු භික්‍ෂු තෙම විෂම තැන් ඇසුරු කෙළේ වේද, මහණෙනි, මේ ශාසනයෙහි පවිටු භික්‍ෂු තෙම විෂමවූ කාය කර්‍මයෙන් යුක්තවූයේ වේද, විෂමවූ වාක් කර්‍මයෙන් යුක්තවූයේ වේද, විෂමවූ මනො කර්‍මයෙන් යුක්තවූයේ වේද, මහණෙනි, මෙසේ වනාහි පවිටු භික්‍ෂු තෙම විෂම තැන් ඇසුරු කෙළේ වේ.</div>
                    <div class="bodytext">“මහණෙනි, කෙසේ නම් පවිටු භික්‍ෂු තෙම සැඟවෙන තැන් ඇසුරු කෙළේ වේද? මහණෙනි, මේ ශාසනයෙහි පවිටු භික්‍ෂු තෙම මිත්‍ථ්‍යාදෘෂ්ටි ඇත්තේ වේද, දෙකෙළවර ගැනීම ඇති දෘෂ්ටියෙන් යුක්තවූයේ වේද, මහණෙනි, මෙසේ වනාහි පවිටු භික්‍ෂු තෙම ගහණයන් ඇසුරු කෙළේ වෙයි.</div>
                    <div class="bodytext">“මහණෙනි, කෙසේ නම් පවිටු භික්‍ෂු තෙම බලවතුන් ඇසුරු කෙළේ වේද, මහණෙනි, මේ ශාසනයෙහි පවිටු භික්‍ෂු තෙම ගහණයන් ඇසුරු කෙළේ වේද, මහණෙනි, මේ ලෝකයෙහි මහ සොර තෙම තණකොළ ලැහැබක්, ගස් ලැහැබක් හෝ ගැඹුරුවූ වන ලැහැබක් හෝ ඇසුරු කෙළේ වේද, මහණෙනි, මෙසේ වනාහි මහ සොර තෙම සැඟවෙන තැන් ඇසුරු කෙළේ වේ. මහණෙනි, මෙසේ වනාහි පවිටු භික්‍ෂු තෙම බලවතුන් ඇසුරු කෙළේ වේ.</div>
                    <div class="bodytext">“මහණෙනි, කෙසේනම් පවිටු භික්‍ෂු තෙම සම්පත් දෙන්නේ වේද, මහණෙනි, මේ ශාසනයෙහි පවිටු භික්‍ෂු තෙම චීවරය, පිණ්ඩපාතය, ශයනාසනය, ගිලන්පස, බෙහෙත් පිරිකර යන මොවුන්ගේ ලැබීම ඇත්තේ වේද, ඔහුට මෙබඳු සිතක් වේ. ’ඉදින් මට කිසිවෙක් කිසිවක් කියන්නේ නම් මෙයින් ලාභයෙන් පිළිසඳර කරන්නෙමි’ යි. ඉදින් ඔහුට කිසිවෙක්. කිසිවක් කීයේ නම් එයින් ලාභයෙන් පිළිසඳර කරයි. මහණෙනි, මෙසේ වනාහි පවිටු භික්‍ෂු තෙම සම්පත් දෙන්නේ වේ.</div>
                    <div class="bodytext">“මහණෙනි, කෙසේ නම් පවිටු භික්‍ෂු තෙම එකලාව හැසිරෙන්නේ වේද? මහණෙනි, මේ ශාසනයෙහි පවිටු භික්‍ෂු තෙම හුදකළාව ප්‍රත්‍යන්ත දනව්වල වාසය කරයි. හෙතෙම එහි කුලයන්ට එළඹෙන්නේ ලාභය ලබයි. මහණෙනි, මෙසේ වනාහි පවිටු භික්‍ෂු තෙම එකළාව හැසිරෙන්නේ වේ.</div>
                    <div class="bodytext">“කවර පසකින්ද යත්, මහණෙනි, මේ ශාසනයෙහි පවිටු භික්‍ෂු තෙම විසම ස්ථාන ඇසුරු කෙළේද, සැඟවෙන තැන් ඇසුරු කෙළේද, බලවතුන් ඇසුරු කෙළේද, සම්පත් දෙන්නේද, එකළාව හැසිරෙන්නේද වේ.</div>
                    <div class="bodytext">“කවර පසකින්ද යත්, මහණෙනි, මේ ශාසනයෙහි පවිටු භික්‍ෂු තෙම විසම ස්ථාන ඇසුරු කෙළේද, සැඟවෙන තැන් ඇසුරු කෙළේද, බලවතුන් ඇසුරු කෙළේද, සම්පත් දෙන්නේද, එකළාව හැසිරෙන්නේද වේ.</div>
                </div>
            </div>
        </div>
        <div class="subhead ct_sutta" node-id="30204">
            <span class="subhead ct_sutta">4. සමණසුඛුමාල සූත්‍රය</span>
            <div class="subhead-contents">
                <div class="paragraph" para="104">
                    <span class="paranum">104</span>
                    <div class="bodytext">“මහණෙනි, කරුණු පසකින් යුක්තවූ භික්‍ෂු තෙම ශ්‍රමණයන් අතරෙහි ශ්‍රමණ සුඛුමාල වේ. කවර පසකින්ද යත්? මහණෙනි, මේ ශාසනයෙහි භික්‍ෂු තෙම,</div>
                    <div class="bodytext">“යාඥා කරණ ලද්දේම බොහෝකොට සිවුරු පරිභෝග කෙරේද, යාඥා නොකරණ ලද්දේ ස්වල්පකොට පරිභෝග කෙරේද, යාඥා කරණ ලද්දේම බොහෝකොට පිණ්ඩපාතය පරිභෝග කෙරේද, යාඥා නොකරණ ලද්දේ මඳකොට පරිභෝග කෙරේද, යාඥා කරණ ලද්දේම බොහෝකොට සෙනසුන් පරිභෝග කෙරේද, යාඥා නොකරණ ලද්දේ මඳකොට පරිභෝග කෙරේද, යාඥා කරණ ලද්දේම බොහෝකොට ගිලන්පස බෙහෙත් පිරිකර පරිභෝග කෙරේද, යාඥා නොකරණ ලද්දේ මඳකොට පරිභෝග කෙරේද, යම් බ්‍රහ්මචාරීන් සමග වනාහි වාසය කෙරේද, ඔහුට මනාපවූම කාය කර්‍මයෙන් බොහෝකොට හැසිරෙත්. අමනාපයෙන් මඳකොට හැසිරෙත්. මනාපවූම වාක් කර්‍මයෙන් බොහෝකොට හැසිරෙත්. අමනාපයෙන් මඳකොට හැසිරෙත්. මනාපවූම මනො කර්‍මයෙන් බොහෝකොට හැසිරෙත්. අමනාපයෙන් මඳකොට හැසිරෙත්. මනාපවූම පූජාව බහුළකොට එළවත්. අමනාපය මඳකොට එළවත්. පිතෙන් හටගත්තාවූ හෝ සෙමින් හටගත්තාවූ හෝ වාතරනේ හටගත්තාවු හෝ සන්නිපාතයෙන් හටගත්තාවූ හෝ ඎතු පෙරලීමෙන් හටගත්තාවූ හෝ, විෂම හැසිරීමෙන් හටගත්තාවූ හෝ උපක්‍රමයෙන් හටගත්තාවූ හෝ කර්‍ම විපාකයෙන් හටගත්තාවූ හෝ යම් ඒ වේදනාවෝ වෙද්ද, ඒ වේදනාවෝ බොහෝ කොටම නූපදිත්. ස්වල්ප ආබාධ ඇත්තේ වේද, කුශල් සිත්හි හටගත්තාවූ,</div>
                    <div class="bodytext">“මේ ආත්මයෙහි සැප විහරණ ඇත්තාවූ සතර ධ්‍යානයන්ගේ කැමති පරිදි ලබීම් ඇත්තේ, නිදුකින් ලැබීම ඇත්තේ, බහුලව ලැබීම ඇත්තේ වේද,</div>
                    <div class="bodytext">“ආශ්‍රවයන් නැසීමෙන් ආශ්‍රව රහිතවූ චිත්ත විමුක්තියටද, ප්‍රඥා විමුක්තියටද, මේ ආත්මයෙහිම තෙමේ විශිෂ්ට ඥානයෙන් දැන ප්‍රත්‍යක්‍ෂකොට පැමිණ වාසය කෙරේද, යන පසිනි.</div>
                    <div class="bodytext">“මහණෙනි, මේ කරුණු පසින් වනාහි යුක්තවූ භික්‍ෂු තෙම ශ්‍රමණයන් අතර ශ්‍රමණ සුඛුමාල වේ. මහණෙනි, ඒ යමෙකුට වනාහි මනාකොට කියන්නේ ශ්‍රමණයන් අතර ශ්‍රමණ සුඛුමාලයයි කියන්නේද, මහණෙනි, ඒ මටම මනාකොට කියන්නේ ශ්‍රමණයන් අතර ශ්‍රමණ සුඛුමාලයයි කියන්නේය.</div>
                    <div class="bodytext">“මහණෙනි, මම වනාහි යාඥා කරණ ලද්දේම බොහෝකොට සිවුරු පරිභෝග කෙරේද, යාඥා නොකරණ ලද්දේ ස්වල්පකොට පරිභෝග කෙරේද, යාඥා කරණ ලද්දේම බොහෝකොට පිණ්ඩපාතය පරිභෝග කෙරේද, යාඥා නොකරණ ලද්දේ මඳකොට පරිභෝග කෙරේද, යාඥා කරණ ලද්දේම බොහෝකොට සෙනසුන් පරිභෝග කෙරේද, යාඥා නොකරණ ලද්දේ මඳකොට පරිභෝග කෙරේද, යාඥා කරණ ලද්දේම බොහෝකොට ගිලන්පස බෙහෙත් පිරිකර පරිභෝග කෙරේද, යාඥා නොකරණ ලද්දේ මඳකොට පරිභෝග කෙරේද, යම් බ්‍රහ්මචාරීන් සමග වනාහි වාසය කෙරේද, ඔහුට මනාපවූම කාය කර්‍මයෙන් බොහෝකොට හැසිරෙත්. අමනාපයෙන් මඳකොට හැසිරෙත්. මනාපවූම වාක් කර්‍මයෙන් බොහෝකොට හැසිරෙත්. අමනාපයෙන් මඳකොට හැසිරෙත්. මනාපවූම මනො කර්‍මයෙන් බොහෝකොට හැසිරෙත්. අමනාපයෙන් මඳකොට හැසිරෙත්. මනාපවූම පූජාව බහුළකොට එළවත්. අමනාපය මඳකොට එළවත්. පිතෙන් හටගත්තාවූ හෝ සෙමින් හටගත්තාවූ හෝ වාතරනේ හටගත්තාවු හෝ සන්නිපාතයෙන් හටගත්තාවූ හෝ ඎතු පෙරලීමෙන් හටගත්තාවූ හෝ, විෂම හැසිරීමෙන් හටගත්තාවූ හෝ උපක්‍රමයෙන් හටගත්තාවූ හෝ කර්‍ම විපාකයෙන් හටගත්තාවූ හෝ යම් ඒ වේදනාවෝ වෙද්ද, ඒ වේදනාවෝ බොහෝ කොටම නූපදිත්. ස්වල්ප ආබාධ ඇත්තේ වේද, කුශල් සිත්හි හටගත්තාවූ,</div>
                    <div class="bodytext">“මේ ආත්මයෙහි සැප විහරණ ඇත්තාවූ සතර ධ්‍යානයන්ගේ කැමති පරිදි ලබීම් ඇත්තේ, නිදුකින් ලැබීම ඇත්තේ, බහුලව ලැබීම ඇත්තේ වේද,</div>
                </div>
            </div>
        </div>
        <div class="subhead ct_sutta" node-id="30205">
            <span class="subhead ct_sutta">5. ඵාසුවිහාර සූත්‍රය</span>
            <div class="subhead-contents">
                <div class="paragraph" para="105">
                    <span class="paranum">105</span>
                    <div class="bodytext">“මහණෙනි, මේ ඵාසුවිහරණ පසක් වෙත්.</div>
                    <div class="bodytext">“කවර පසක්ද යත්? ’’මහණෙනි, මේ ශාසනයෙහි භික්‍ෂූහුගේ බ්‍රහ්මචාරීන් කෙරෙහි ඉදිරියෙහිද, රහසද, මෛත්‍රී සිතින් පවත්වන ලද කායකර්මය පිහිටුවන ලද්දේ වේද, මෛත්‍රී සිතින් පවත්වන ලද වාක්කර්මය පිහිටුවන ලද්දේ වේද, මෛත්‍රී සිතින් පවත්වන ලද මනොකර්මය සබ්‍රම්සරුන් කෙරෙහි ඉදිරියෙහිද, රහසද පිහිටුවන ලද්දේ වේද, නොකඩවූ, සිදුරු නොවූ, කබර සහිත නොවූ, තිත් සහිත නොවූ, දාස කමින් මිදුනාවූ, නුවණැත්තන් විසින් පසස්නා ලද්දාවූ, තෘෂ්ණා දෘෂ්ටීන් පරාමර්‍ශණය නොකරණ ලද්දාවූ, සමාධි පිණිස පවත්නාවූ යම් ඒ ශීලයෝ වෙද්ද, එබඳු ශීලයන්ගෙන් බ්‍රහ්මචාරීන් හා ඉදිරියෙහිද, රහසද ශීලයෙන් සමාන බවට පැමිණියේ වාසය කෙරෙයිද, ආර්‍ය්‍යවූ, නෛර්‍ය්‍යානිකවූ, යම් මේ දාෂ්ටියක් තොමෝ ඒ කරන්නහුගේ මනාව දුක් නැතිකිරීම පිණිස පවතීද, එබඳු දෘෂ්ටියෙන් බ්‍රහ්මචාරීන් හා ඉදිරියෙහිද, රහසද දෘෂ්ටිහුගේ සමානබවට පැමිණියේ වාසය කෙරේද යන පසයි.</div>
                    <div class="bodytext">“මහණෙනි, මේ ඵාසුවිහරණ පසක් වෙත්.</div>
                </div>
            </div>
        </div>
        <div class="subhead ct_sutta" node-id="30206">
            <span class="subhead ct_sutta">6. සංඝඵාසුවිහරණ සූත්‍රය</span>
            <div class="subhead-contents">
                <div class="paragraph" para="106">
                    <span class="paranum">106</span>
                    <div class="bodytext">“එක් කලෙක්හි භාග්‍යවතුන් වහන්සේ කොසඹෑ නුවර ඝෝසිතාරාමයෙහි වැඩ වසන සේක. එකල්හි වනාහි ආයුෂ්මත් ආනන්‍ද ස්ථවිර තෙම භාග්‍යවතුන් වහන්සේ යම් තැනෙක්හිද, එතැනට පැමිණියේය. පැමිණ, භාග්‍යවතුන් වහන්සේට වැඳ, එකත්පස්ව හුන්නේය. එකත්පස්ව හුන්නාවූම ආයුෂ්මත් ආනන්‍ද ස්ථවිර තෙම භාග්‍යවතුන් වහන්සේට මෙය සැළකෙළේය.</div>
                    <div class="bodytext">“ස්වාමීනි, කොපමණකින් වනාහි භික්‍ෂු තෙම සංඝයා අතර වාසය කරන්නේ, පහසුවෙන් වාසය කරන්නේද?’’</div>
                    <div class="bodytext">“ආනන්‍දය, යම් හෙයකින් භික්‍ෂු තෙම තෙමේත් ශීලයෙන් යුක්තවූයේ, අන්‍යයාත් අධිශිලයෙහි නොපවත්වන්නේ හෙවත් ශීලයෙන් ගර්‍හා නොකරන්නේ වේද,</div>
                    <div class="bodytext">“ආනන්‍දය, මෙපමණකින්ද භික්‍ෂු තෙම සඞඝයා අතර වාසය කරන්නේ පහසුවෙන් වාසය කරන්නේය’’ යි වදාළ සේක.</div>
                    <div class="bodytext">“ස්වාමීනි, යම් සේ භික්‍ෂු තෙම සංඝයා අතර පහසුවෙන් වාසය කරන්නේද, එබඳු අන් ප්‍රකාරයකුත් වන්නේද?’’ ’’ආනන්‍දය, වන්නේය. ආනන්‍දය, යම් හෙයකින් භික්‍ෂු තෙම තෙමේත් ශීලයෙන් යුක්තවූයේ, අන්‍යයාත් අධිශිලයෙහි නොපවත්වන්නේ හෙවත් ශීලයෙන් ගර්‍හා නොකරන්නේ වේද,</div>
                    <div class="bodytext">“තමන්ගේ කටයුතු නොකටයුතු බලන්නේ වේද, අනුන්ගේ කටයුතු නොකටයුතු නොබලන්නේ වේද, ආනන්‍දය, මෙපමණකින්ද භික්‍ෂු තෙම සඞඝයා අතර වාසය කරන්නේ පහසුවෙන් වාසය කරන්නේය’’ යි වදාළ සේක.</div>
                    <div class="bodytext">“ස්වාමීනි, යම් සේ භික්‍ෂු තෙම සංඝයා අතර පහසුවෙන් වාසය කරන්නේද, එබඳු අන් ප්‍රකාරයකුත් වන්නේද?’’ ’’ආනන්‍දය, වන්නේය. ආනන්‍දය, යම් හෙයකින් භික්‍ෂු තෙම තෙමේත් ශීලයෙන් යුක්තවූයේ, අන්‍යයාත් අධිශිලයෙහි නොපවත්වන්නේ හෙවත් ශීලයෙන් ගර්‍හා නොකරන්නේ වේද,</div>
                    <div class="bodytext">“ආනන්‍දය, යම් හෙයකින් භික්‍ෂු තෙම තෙමේද ශීලයෙන් යුක්තවූයේ අනිකා අධිශීලයෙහි නොපවත්වන්නේ වේද, තමන්ගේ කටයුතු නොකටයුතු බලන්නේ අනුන්ගේ කටයුතු නොබලන්නේත් වේද, අප්‍රකට වූයේත් වේද, ඒ අප්‍රකට භාවයෙන් තැතිගැන්මට නොපැමිණේද, මේ පමණකින්ද,</div>
                    <div class="bodytext">“භික්‍ෂු තෙම සංඝයා අතර වාසය කරන්නේ පහසුවෙන් වාසය කරන්නේයයි,</div>
                    <div class="bodytext">“ස්වාමීනි, යම් සේ භික්‍ෂු තෙම සංඝයා අතර පහසුවෙන් වාසය කරන්නේද, එබඳු අන් ප්‍රකාරයකුත් වන්නේද?’’ ’’ආනන්‍දය, වන්නේය. ආනන්‍දය, යම් හෙයකින් භික්‍ෂු තෙම තෙමේත් ශීලයෙන් යුක්තවූයේ, අන්‍යයාත් අධිශිලයෙහි නොපවත්වන්නේ හෙවත් ශීලයෙන් ගර්‍හා නොකරන්නේ වේද,</div>
                    <div class="bodytext">“ආනන්‍දය, යම් හෙයකින් භික්‍ෂු තෙම තෙමේද ශීලයෙන් යුක්තවූයේ අනිකා අධිශීලයෙහි නොපවත්වන්නේ වේද, තමන්ගේ කටයුතු නොකටයුතු බලන්නේ අනුන්ගේ කටයුතු නොබලන්නේත් වේද, අප්‍රකට වූයේත් වේද, ඒ අප්‍රකට භාවයෙන් තැතිගැන්මට නොපැමිණේද, මේ පමණකින්ද,</div>
                    <div class="bodytext">“අධිචිත්තයෙහි හටගත්තාවූ මේ ආත්මයෙහි සැප විහරණ ඇත්තාවූ සතර ධ්‍යානයන්ගේද කැමති පරිදි ලැබීම ඇත්තේ, නිදුකින් ලැබීම ඇත්තේ, බහුලව ලැබීම ඇත්තේ වේද, ආනන්‍දය, මෙපමණකින්ද භික්‍ෂු තෙම සඞඝයා අතර වාසය කරන්නේ පහසුවෙන් වාසය කරන්නේය’’ යි වදාළ සේක. ’’ස්වාමීනි, යම් සේ භික්‍ෂු තෙම සංඝයා අතර පහසුවෙන් වාසය කරන්නේද, එබඳු අන් ප්‍රකාරයකුත් වන්නේද?’’ ’’ආනන්‍දය, වන්නේය. ආනන්‍දය, යම් හෙයකින් භික්‍ෂු තෙම තෙමේත් ශීලයෙන් යුක්තවූයේ, අන්‍යයාත් අධිශිලයෙහි නොපවත්වන්නේ හෙවත් ශීලයෙන් ගර්‍හා නොකරන්නේ වේද,</div>
                    <div class="bodytext">“ආනන්‍දය, යම් හෙයකින් භික්‍ෂු තෙම තෙමේද ශීලයෙන් යුක්තවූයේ අනිකා අධිශීලයෙහි නොපවත්වන්නේ වේද, තමන්ගේ කටයුතු නොකටයුතු බලන්නේ අනුන්ගේ කටයුතු නොබලන්නේත් වේද, අප්‍රකට වූයේත් වේද, ඒ අප්‍රකට භාවයෙන් තැතිගැන්මට නොපැමිණේද, මේ පමණකින්ද, අධිචිත්තයෙහි හටගත්තාවූ මේ ආත්මයෙහි සැප විහරණ ඇත්තාවූ සතර ධ්‍යානයන්ගේද කැමති පරිදි ලැබීම ඇත්තේ, නිදුකින් ලැබීම ඇත්තේ, බහුලව ලැබීම ඇත්තේ වේද, ආනන්‍දය, මෙපමණකින්ද භික්‍ෂු තෙම සඞඝයා අතර වාසය කරන්නේ පහසුවෙන් වාසය කරන්නේය’’ යි වදාළ සේක. ’’ස්වාමීනි, යම් සේ භික්‍ෂු තෙම සංඝයා අතර පහසුවෙන් වාසය කරන්නේද, එබඳු අන් ප්‍රකාරයකුත් වන්නේද?’’ ’’ආනන්‍දය, වන්නේය. ආනන්‍දය, යම් හෙයකින් භික්‍ෂු තෙම තෙමේත් ශීලයෙන් යුක්තවූයේ, අන්‍යයාත් අධිශිලයෙහි නොපවත්වන්නේ හෙවත් ශීලයෙන් ගර්‍හා නොකරන්නේ වේද, ආනන්‍දය, මෙපමණකින්ද භික්‍ෂු තෙම සඞඝයා අතර වාසය කරන්නේ පහසුවෙන් වාසය කරන්නේය’’ යි වදාළ සේක. ආශ්‍රවයන් නැසීමෙන් ආශ්‍රව රහිතවූ චිත්ත විමුක්තියටද, ප්‍රඥා විමුක්තියටද, මේ ආත්මයෙහිම තෙමේ විශිෂ්ට ඥානයෙන් දැන ප්‍රත්‍යක්‍ෂකොට පැමිණ වාසය කෙරේද, යන පසිනි.</div>
                    <div class="bodytext">“ආනන්‍දය, මම මේ පහසු විහරණයෙන් ඉතා උතුම්වූ හෝ ඉතා ප්‍රණීතවූ හෝ අනික් පහසු විහරණයක් නැතැයි කියමි’’ යි වදාළ සේක.</div>
                </div>
            </div>
        </div>
        <div class="subhead ct_sutta" node-id="30207">
            <span class="subhead ct_sutta">7. ආහුණෙය්‍ය සූත්‍රය</span>
            <div class="subhead-contents">
                <div class="paragraph" para="107">
                    <span class="paranum">107</span>
                    <div class="bodytext">“එක් කලෙක්හි භාග්‍යවතුන් වහන්සේ කොසඹෑ නුවර ඝෝසිතාරාමයෙහි වැඩ වසන සේක. එකල්හි වනාහි ආයුෂ්මත් ආනන්‍ද ස්ථවිර තෙම භාග්‍යවතුන් වහන්සේ යම් තැනෙක්හිද, එතැනට පැමිණියේය. පැමිණ, භාග්‍යවතුන් වහන්සේට වැඳ, එකත්පස්ව හුන්නේය. එකත්පස්ව හුන්නාවූම ආයුෂ්මත් ආනන්‍ද ස්ථවිර තෙම භාග්‍යවතුන් වහන්සේට මෙය සැළකෙළේය.</div>
                    <div class="bodytext">“මහණෙනි, ධර්‍ම පසකින් යුක්තවූ භික්‍ෂු තෙම පූජාවට සුදුසුය. දුර සිට ගෙනෙන ලද පූජාවට සුදුසුය. දක්‍ෂිණාවට සුදුසුය. අත් හිසට තබා වැඳීමට සුදුසුය. ලෝකයාගේ උතුම් පින් කෙතය.</div>
                    <div class="bodytext">“ආනන්‍දය, යම් හෙයකින් භික්‍ෂු තෙම තෙමේත් ශීලයෙන් යුක්තවූයේ, අන්‍යයාත් අධිශිලයෙහි නොපවත්වන්නේ හෙවත් ශීලයෙන් ගර්‍හා නොකරන්නේ වේද,</div>
                    <div class="bodytext">“කවර පසකින්ද යත්? මහණෙනි, මේ ශාසනයෙහි භික්‍ෂු තෙම ශීලයෙන් යුක්තවූයේ වේද, සමාධියෙන් යුක්තවූයේ වේද, ප්‍රඥාවෙන් යුක්තවූයේ වේද, විමුක්තියෙන් යුක්තවූයේ වේද, විමුක්ති ඥාන දර්‍ශනයෙන් යුක්තවූයේ වේද යන පසිනි.</div>
                </div>
            </div>
        </div>
        <div class="subhead ct_sutta" node-id="30208">
            <span class="subhead ct_sutta">8. අසෙඛසීල සූත්‍රය</span>
            <div class="subhead-contents">
                <div class="paragraph" para="108">
                    <span class="paranum">108</span>
                    <div class="bodytext">“එක් කලෙක්හි භාග්‍යවතුන් වහන්සේ කොසඹෑ නුවර ඝෝසිතාරාමයෙහි වැඩ වසන සේක. එකල්හි වනාහි ආයුෂ්මත් ආනන්‍ද ස්ථවිර තෙම භාග්‍යවතුන් වහන්සේ යම් තැනෙක්හිද, එතැනට පැමිණියේය. පැමිණ, භාග්‍යවතුන් වහන්සේට වැඳ, එකත්පස්ව හුන්නේය. එකත්පස්ව හුන්නාවූම ආයුෂ්මත් ආනන්‍ද ස්ථවිර තෙම භාග්‍යවතුන් වහන්සේට මෙය සැළකෙළේය.</div>
                    <div class="bodytext">“කවර පසකින්ද යත්? මහණෙනි, මේ ශාසනයෙහි භික්‍ෂු තෙම අශෛක්‍ෂවූ ශීල ස්කන්‍ධයෙන් යුක්තවූයේ වේද, අශෛක්‍ෂවූ සමාධි ස්කන්‍ධයෙන් යුක්තවූයේ වේද, අශෛක්‍ෂවූ ප්‍රඥාවෙන් යුක්තවූයේ වේද, අශෛක්‍ෂවූ විමුක්ති ස්කන්‍ධයෙන් යුක්තවූයේ වේද, අශෛක්‍ෂවූ විමුක්ති ඥාන දර්‍ශන ස්කන්‍ධයෙන් යුක්තවූයේ වේද යන පසිනි.</div>
                    <div class="bodytext">“ආනන්‍දය, යම් හෙයකින් භික්‍ෂු තෙම තෙමේත් ශීලයෙන් යුක්තවූයේ, අන්‍යයාත් අධිශිලයෙහි නොපවත්වන්නේ හෙවත් ශීලයෙන් ගර්‍හා නොකරන්නේ වේද,</div>
                </div>
            </div>
        </div>
        <div class="subhead ct_sutta" node-id="30209">
            <span class="subhead ct_sutta">9. චාතුද්දිසභික්ඛු සූත්‍රය</span>
            <div class="subhead-contents">
                <div class="paragraph" para="109">
                    <span class="paranum">109</span>
                    <div class="bodytext">“මහණෙනි, කරුණු පසකින් යුක්තවූ භික්‍ෂු තෙම සතර දිග නොවළහන ලද හැසුරුම් ඇත්තේ වෙයි.</div>
                    <div class="bodytext">“කවර පසකින්ද යත්? මහණෙනි, මේ ශාසනයෙහි භික්‍ෂු තෙම සිල්වත් වේද, ප්‍රතිමොක්‍ෂ සංවර ශීලයෙන් සංවරවූයේ, ආචාරයෙන් හා ගෞරවයෙන් යුක්තවූයේ වාසය කෙරේද, ස්වල්ප තරම් වරදවල භය දක්නා ස්වභාව ඇතිවූයේ ශික්‍ෂා පදයන්හි සමාදන්ව හික්මේද, බහුශ්‍රුතවූයේ, ඇසූ දෙය දරන්නේ, අසන ලද්දවුන්ගේ රැස් කිරීම් ඇත්තේ වේද, මුල යහපත්වූ, මැද යහපත්වූ, කෙළවර යහපත්වූ, අර්ත්‍ථ සහිතවූ, ව්‍යඤ්ජන සහිතවූ, යම් ඒ ධර්මයෝ සියල්ලෙන් සම්පූර්‍ණවූ, පිරිසිදුවූ බ්‍රහ්මචර්‍ය්‍යාව ප්‍රකාශ කෙරෙද්ද, එබඳුවූ ධර්මයෝ මොහු විසින් බොහෝකොට අසන ලද්දාහු, දරණ ලද්දාහු, වචනයෙන් පුරුදු කරණ ලද්දාහු, සිතින් සළකන ලද්දාහු, දාෂ්ටියෙන් මනාව ප්‍රතිවේධ කරණ ලද්දාහු වෙද්ද,</div>
                    <div class="bodytext">“ලද පරිදි චීවරය, පිණ්ඩපාතය, ශයනාසනය, ගිලන්පස, බෙහෙත් පිරිකරය, යන මෙයින් සතුටුවූයේ වේද, අධිචිත්තයෙහි හටගත්තාවූ, ආශ්‍රවයන් නැසීමෙන් ආශ්‍රව රහිතවූ චිත්ත විමුක්තියටද, ප්‍රඥා විමුක්තියටද, මේ ආත්මයෙහිම තෙමේ විශිෂ්ට ඥානයෙන් දැන ප්‍රත්‍යක්‍ෂකොට පැමිණ වාසය කෙරේද, යන පසිනි. මහණෙනි, මේ කරුණු පසින් වනාහි යුක්තවූ භික්‍ෂු තෙම ශ්‍රමණයන් අතර ශ්‍රමණ සුඛුමාල වේ. මහණෙනි, ඒ යමෙකුට වනාහි මනාකොට කියන්නේ ශ්‍රමණයන් අතර ශ්‍රමණ සුඛුමාලයයි කියන්නේද, මහණෙනි, ඒ මටම මනාකොට කියන්නේ ශ්‍රමණයන් අතර ශ්‍රමණ සුඛුමාලයයි කියන්නේය.</div>
                    <div class="bodytext">“මහණෙනි, කරුණු පසකින් යුක්තවූ භික්‍ෂු තෙම සතර දිග නොවළහන ලද හැසුරුම් ඇත්තේ වෙයි.</div>
                </div>
            </div>
        </div>
        <div class="subhead ct_sutta" node-id="302010">
            <span class="subhead ct_sutta">10. අරඤ්ඤසේනාසන සූත්‍රය</span>
            <div class="subhead-contents">
                <div class="paragraph" para="110">
                    <span class="paranum">110</span>
                    <div class="bodytext">“මහණෙනි, කරුණු පසකින් යුක්තවූ භික්‍ෂු තෙම වනයෙහි වානප්‍රස්ථ නම් ඉතා දුර සෙනසුන් සේවනය කරන්ට සුදුසු වේ.</div>
                    <div class="bodytext">“කවර පසකින්ද යත්? මහණෙනි, මේ ශාසනයෙහි භික්‍ෂු තෙම සිල්වත් වේද, ප්‍රතිමොක්‍ෂ සංවර ශීලයෙන් සංවරවූයේ, ආචාරයෙන් හා ගෞරවයෙන් යුක්තවූයේ වාසය කෙරේද, ස්වල්ප තරම් වරදවල භය දක්නා ස්වභාව ඇතිවූයේ ශික්‍ෂා පදයන්හි සමාදන්ව හික්මේද, බහුශ්‍රුතවූයේ, ඇසූ දෙය දරන්නේ, අසන ලද්දවුන්ගේ රැස් කිරීම් ඇත්තේ වේද, මුල යහපත්වූ, මැද යහපත්වූ, කෙළවර යහපත්වූ, අර්ත්‍ථ සහිතවූ, ව්‍යඤ්ජන සහිතවූ, යම් ඒ ධර්මයෝ සියල්ලෙන් සම්පූර්‍ණවූ, පිරිසිදුවූ බ්‍රහ්මචර්‍ය්‍යාව ප්‍රකාශ කෙරෙද්ද, එබඳුවූ ධර්මයෝ මොහු විසින් බොහෝකොට අසන ලද්දාහු, දරණ ලද්දාහු, වචනයෙන් පුරුදු කරණ ලද්දාහු, සිතින් සළකන ලද්දාහු, දාෂ්ටියෙන් මනාව ප්‍රතිවේධ කරණ ලද්දාහු වෙද්ද,</div>
                    <div class="bodytext">“පටන්ගන්නාලද වීර්‍ය්‍යයෙන් යුක්තව වාසය කෙරේද, ශක්ති ඇත්තේ, දැඩි වීර්‍ය්‍යය ඇත්තේ, කුශල ධර්‍මයන්හි බහා නොතබන ලද ධුර ඇත්තේ වේද, අධිචිත්තයෙහි හටගත්තාවූ, මේ ආත්මයෙහි සැප විහරණ ඇත්තාවූ, සතර ධ්‍යානයන්හි කැමති පරිදි ලැබීම් ඇත්තේ, නිදුකින් ලැබීම ඇත්තේ, බහුලව ලැබීම ඇත්තේ වේද, ආශ්‍රවයන් නැසීමෙන් ආශ්‍රව රහිතවූ චිත්ත විමුක්තියටද, ප්‍රඥා විමුක්තියටද, මේ ආත්මයෙහිම තෙමේ විශිෂ්ට ඥානයෙන් දැන ප්‍රත්‍යක්‍ෂකොට පැමිණ වාසය කෙරේද යන පසිනි.</div>
                    <div class="bodytext">“මහණෙනි, කරුණු පසකින් යුක්තවූ භික්‍ෂු තෙම වනයෙහි වානප්‍රස්ථ නම් ඉතා දුර සෙනසුන් සේවනය කරන්ට සුදුසු වේ.</div>
                </div>
            </div>
        </div>
    </div>
    <div class="centre ct_vagga ending">එකොළොස් වැනි ඵාසුවිහාර වර්‍ගය නිමි.</div>
    <div class="paragraph udana" para="udana"></div>
</div>