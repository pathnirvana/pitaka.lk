<div class="chapter ct_vagga" node-id="41140">
    <span class="chapter ct_vagga">5. පාරායණ වර්ගය</span>
    <div class="chapter-contents">
        <div class="subhead ct_sutta" node-id="41141">
            <span class="subhead ct_sutta">අජිත මාණවක පුච්ඡා සූත්‍රය</span>
            <div class="subhead-contents">
                <div class="paragraph" para="982">
                    <span class="paranum">982</span>
                    <div class="bodytext">“මන්ත්‍ර ශාස්ත්‍රයෙහි පරතෙරට පැමිණි බමුණුතෙම ආකිඤ්චඤ්ඤායතන ධ්‍යානය බලාපොරොත්තු වෙමින් රම්‍යවූ කොසොල් නුවරින් දකුණු පැත්තට ගියේය.</div>
                </div>
                <div class="paragraph" para="983">
                    <span class="paranum">983</span>
                    <div class="bodytext">“හෙතෙම අස්සක, අලක, දෙරට මැද ගොධාවරී ගඟබඩ පිඬු සිඟා කෑමෙන්ද, පලවැල බුදිමින්ද, වාසය කළේය.</div>
                </div>
                <div class="paragraph" para="984">
                    <span class="paranum">984</span>
                    <div class="bodytext">“ඒ තැන්ම ඇසුරු කොට ගමද මහත් වූහ. ඉන් ලත් ආදායමින් මහා දානයක් දුන්නේය.</div>
                </div>
                <div class="paragraph" para="985">
                    <span class="paranum">985</span>
                    <div class="bodytext">“මහා දානයක් දී නැවත ආශ්‍රමයට ආවේය. එහි පිවිසි කල්හි අනික් බ්‍රාහ්මණයෙක් ආවේය.</div>
                </div>
                <div class="paragraph" para="986">
                    <span class="paranum">986</span>
                    <div class="bodytext">“පීඩාවූ පා ඇති බියපත්වූ කිලිටි දත් ඇති හිස කිලිටිවූ හෙතෙම ඔහු කරා පැමිණ පන්සීයක් ඉල්වයි.</div>
                </div>
                <div class="paragraph" para="987">
                    <span class="paranum">987</span>
                    <div class="bodytext">“ඔහු බාවාරීතෙම දැක අස්න දුන්නේය. සැපසනීප විචාරා මෙසේ කීයේය.</div>
                </div>
                <div class="paragraph" para="988">
                    <span class="paranum">988</span>
                    <div class="bodytext">“බ්‍රාහ්මණය, මගේ යම් දියයුතු දෙයක් වේද, මා විසින් සියල්ල වියදම් කරණලදී. මා ලඟ පන්සියයක් නැති බව දැන ගන්න.</div>
                </div>
                <div class="paragraph" para="989">
                    <span class="paranum">989</span>
                    <div class="bodytext">“පින්වත්තෙමේ ඉදින් ඉල්වන්නාවූ මට නොදෙන්නේද, සත්වෙනි දවසෙහි ඔබගේ මුදුන සත්කඩකට පැලෙන්නේය.</div>
                </div>
                <div class="paragraph" para="990">
                    <span class="paranum">990</span>
                    <div class="bodytext">“හෙතෙම මල් කුසතණ ආදිය රැස්කොට ව්‍යාජ ගති අඟවා භයානක වචන කීයේය. ඔහුගේ ඒ වචනය අසා බාවාරීතෙමේ දුක් වූයේය.</div>
                </div>
                <div class="paragraph" para="991">
                    <span class="paranum">991</span>
                    <div class="bodytext">“ශොක නැමැති හුලින් පීඩාවූයේ නිරාහාරව වියලෙයි. මෙබඳු සිතක් ඇත්තහුගේ සිත ධ්‍යානයෙන් ප්‍රීතිමත් කරගනියි.</div>
                </div>
                <div class="paragraph" para="992">
                    <span class="paranum">992</span>
                    <div class="bodytext">“තැති ගත් දුකට පත් ඔහු දැක යහපත කැමති දෙවතාවෙක් බාවාරී වෙත පැමිණ මේ වචන කීයේය.</div>
                </div>
                <div class="paragraph" para="993">
                    <span class="paranum">993</span>
                    <div class="bodytext">“ව්‍යාජ ගති අඟවන ඒ වස්තු කැමැත්තා මුදුන නොදනී. මුදුනෙහි හෝ මුදුන හෙළීමෙහි හෝ නුවණක් ඔහුට නැත.</div>
                </div>
                <div class="paragraph" para="994">
                    <span class="paranum">994</span>
                    <div class="bodytext">“ඉදින් පින්වතා දන්නේද, විචාරණ ලද්දාවූ මට කියව, ඔබගේ මුදුනය මුදුනෙහි වැටීමය යන වචනය අසමු.</div>
                </div>
                <div class="paragraph" para="995">
                    <span class="paranum">995</span>
                    <div class="bodytext">“මෙය මාද නොදනිමි. මෙහි මට නුවණක් නැත. මුදුනය, මුදුනෙහි වැටීමය යන දෙක දන්නේ බුදුවරුය.</div>
                </div>
                <div class="paragraph" para="996">
                    <span class="paranum">996</span>
                    <div class="bodytext">“මේ පොළොවෙහි දැන් කවරෙක් මුදුන මුදුනෙහි හෙළීම යන දෙක දන්නේද, විචාරණ ලද මට එය කියව”</div>
                </div>
                <div class="paragraph" para="997">
                    <span class="paranum">997</span>
                    <div class="bodytext">“ඔක්කාක රාජ වංශයෙහිවූ ශාක්‍ය පුත්‍රවූ ආලෝකය දෙන්නාවූ ලෝකයට නායකතෙමේ කිඹුල්වත් නුවරින් නික්මුණේය.</div>
                </div>
                <div class="paragraph" para="998">
                    <span class="paranum">998</span>
                    <div class="bodytext">“සියලු ධර්මයන්හි පරතෙරට ගිය බ්‍රාහ්මණ බුද්ධවූ හෙතෙම සියලු විශිෂ්ට ඥාන බලයෙන් යුක්තය. සියලු ධර්මයන්හි දැනීම ඇත්තේය. සියලු ධර්මයන් ක්ෂය කිරීමට ගියේ පව් ක්ෂය කිරීමෙන් කෙලෙසුන්ගෙන් මිදුනාවූ,</div>
                </div>
                <div class="paragraph" para="999">
                    <span class="paranum">999</span>
                    <div class="bodytext">“ඒ භාග්‍යවත් බුදුරජාණන් වහන්සේ නුවණැස් ඇත්තේ ලෝකයාට ධර්ම දේශනාකරයි. ඔබ උන්වහන්සේ වෙත පැමිණ විචාරව, හෙතෙම එය තොපට ප්‍රකාශ කරන්නේය.</div>
                </div>
                <div class="paragraph" para="1000">
                    <span class="paranum">1000</span>
                    <div class="bodytext">“සම්බුද්ධ යන වචනය අසා බාවාරිතෙමේ සතුටුවූයේ. ශෝකය තුනී විය. මහත් ප්‍රීතියක්ද ලැබුනේය.</div>
                </div>
                <div class="paragraph" para="1001">
                    <span class="paranum">1001</span>
                    <div class="bodytext">“සතුටුවූ ප්‍රීතිමත්වූ ඒ බාවාරිතෙමේ හටගත් ප්‍රීතිය ඇත්තේ ඒ දෙවතාවාගෙන් මෙසේ ඇසූයේය. “යම් තැනකට පැමිණ දෙපා ඇත්තවුන්ට අග්‍රවූ භාග්‍යවතුන් වහන්සේ නමස්කාර කරණ ලදී. ගමෙහි හෝ නියම්ගමෙහි එය කරණ ලදී. නැවත ජනපදයෙහිද එය කරණ ලදී.</div>
                </div>
                <div class="paragraph" para="1002">
                    <span class="paranum">1002</span>
                    <div class="bodytext">“මහත් ප්‍රඥා ඇති ශ්‍රේෂ්ඨ ප්‍රඥා ඇති පහවූ වැඩ ඇති මන්ත්‍ර දන්නා, ආශ්‍රව රහිත, මුදන සිඳීම දන්නා නර ශ්‍රේෂ්ඨවූ ඒ ශාක්‍ය පුත්‍ර ජිනතෙමේ සැවැත් නුවර කොසොල් රජුගේ මාලිගයෙහි වැඩ සිටී.”</div>
                </div>
                <div class="paragraph" para="1003">
                    <span class="paranum">1003</span>
                    <div class="bodytext">ඉක්බිති මන්ත්‍ර ශාස්ත්‍ර දත් බමුණුතෙම “මාණවකයෙනි, කියන්නෙමි, මාගේ වචන කියව් යයි” මාණවකයන්ට ආමන්ත්‍රණය කළසේක.</div>
                </div>
                <div class="paragraph" para="1004">
                    <span class="paranum">1004</span>
                    <div class="bodytext">“යමෙක් ලෝකයෙහි දුර්ලභද නිතර පහළවීම දුෂ්කරද හෙතෙම අද ලෝකයෙහි උපන්නේය. සම්බුද්ධ යයි ප්‍රසිද්ධ විය. සැවැත් නුවරට වහා ගොස් දෙපා ඇත්තන්ගෙන් උත්තමයා දකිව්.”</div>
                </div>
                <div class="paragraph" para="1005">
                    <span class="paranum">1005</span>
                    <div class="bodytext">“බමුණ, බුද්ධ, යනු කෙසේ දනිමුද දකිමුද උන්වහන්සේ ගැන නොදන්නාවූ අපට ප්‍රකාශ කරව.”</div>
                </div>
                <div class="paragraph" para="1006">
                    <span class="paranum">1006</span>
                    <div class="bodytext">“වෙද මන්ත්‍රවල මහා පුරුෂ ලක්ෂණයෝ ආවාහුය. හාත්පසින් දෙතිසක්යයි පිළිවෙළින් ප්‍රකාශ කරණ ලද්දාහ.</div>
                </div>
                <div class="paragraph" para="1007">
                    <span class="paranum">1007</span>
                    <div class="bodytext">යම්කිසි කෙනෙකුගේ අවයවයන්හි මේ මහා පුරුෂ ලක්ෂණ ඇත්තාහුද, ඔහුට ගති දෙකක් තුනක් නැත.</div>
                </div>
                <div class="paragraph" para="1008">
                    <span class="paranum">1008</span>
                    <div class="bodytext">“ඉදින් මේ පොළොව දිනා ගිහිගෙයි වසයි නම් දඬුවම් නොකිරීමෙන් ආයුධ පාවිච්චි නොකිරීමෙන් සක්විති රජව ධර්මයෙන් අනුශාසනා කරයි.</div>
                </div>
                <div class="paragraph" para="1009">
                    <span class="paranum">1009</span>
                    <div class="bodytext">ඉදින් හෙතෙම ගිහිගෙන් නික්ම අනගාරිය නම් ශාසනයෙහි පැවිදි වේද කෙලෙස් සෙවෙනි නැති නිරුත්තර අර්හත් සම්බුද්ධ වන්නේය.</div>
                </div>
                <div class="paragraph" para="1010">
                    <span class="paranum">1010</span>
                    <div class="bodytext">“ජාතියද ගොත්‍රයද ලකුණුද මන්ත්‍රද ශිෂ්‍යයන්ද නැවත මුදුනද මුදුනෙහි හෙළීමද සිතින්ම විචාරව.</div>
                </div>
                <div class="paragraph" para="1011">
                    <span class="paranum">1011</span>
                    <div class="bodytext">“ඉදින් අනාවරණ ඥානයෙන් යුත් බුදු කෙනෙක් වේනම් සිතින් විචාළ පැන වචනයෙන් විසඳන්නේය.”</div>
                </div>
                <div class="paragraph" para="1012">
                    <span class="paranum">1012</span>
                    <div class="bodytext">බාවාරිගේ වචන අසා ගෝලවූ බ්‍රාහ්මණයෝ සොළොස් දෙනෙක් එනම් අජිතය, තිස්ස, මෙත්තෙය්‍යය, පුණ්ණකය, මෙත්තගුය.</div>
                </div>
                <div class="paragraph" para="1013">
                    <span class="paranum">1013</span>
                    <div class="bodytext">ධොතකය, උපසීවය, නන්දය, හෙමකය යන මොවුහුද තොදෙය්‍යය, කප්පය යන දෙදෙනය නුවණැති ජතුකණ්ණය.</div>
                </div>
                <div class="paragraph" para="1014">
                    <span class="paranum">1014</span>
                    <div class="bodytext">භද්‍රාවුධය උදයය, පොසාල බ්‍රාහ්මණය ප්‍රඥාවත් මොඝරාජය, පිංගිය, මහා ඍෂීය යන මොවුහුය.</div>
                </div>
                <div class="paragraph" para="1015">
                    <span class="paranum">1015</span>
                    <div class="bodytext">වෙන වෙන පිරිස් ඇති සියලු ලෝකයෙහි ප්‍රසිද්ධවූ පූර්ව වාසනා ඇති ධ්‍යාන ඇති, ධ්‍යානයෙහි ඇලුනු පණ්ඩිතයෝ,</div>
                </div>
                <div class="paragraph" para="1016">
                    <span class="paranum">1016</span>
                    <div class="bodytext">බාවාරි වැඳ ඔහු පැදකුණු කොට සියල්ලෝ ජටා දිවිසම් දරාගෙන උතුරු දෙස බලා ගියෝය.</div>
                </div>
                <div class="paragraph" para="1017">
                    <span class="paranum">1017</span>
                    <div class="bodytext">පෙර බාහිස්සති නම්වූ එකල්හි අලක නම් නුවර පිහිටි තැන, උදෙනි නුවරද ගොධ නුවරද වෙදිස වනයද,</div>
                </div>
                <div class="paragraph" para="1018">
                    <span class="paranum">1018</span>
                    <div class="bodytext">කොසඹෑ නුවරද උතුම් සැවැත් නුවරද සෙතව්‍ය නුවරද කිඹුල්වත් පුරයද, කුසිනාරා මන්දිරයද,</div>
                </div>
                <div class="paragraph" para="1019">
                    <span class="paranum">1019</span>
                    <div class="bodytext">පාවා නුවරද, භොග නුවරද, වෙසාලී නුවරද, මගධ පුරයද සිත්කළු යහපත් පාසානක චෛත්‍යයද (ගෙවා)</div>
                </div>
                <div class="paragraph" para="1020">
                    <span class="paranum">1020</span>
                    <div class="bodytext">වෙළඳතෙම තැවුනේ සිහිල් ජලයක් මහත් ලාභයක් කොට සිතන්නා සේද ග්‍රීෂ්මයෙන් පීඩිතවූයේ සෙවනකට මෙන්ද, වහා පර්වතයට නැංගේය.</div>
                </div>
                <div class="paragraph" para="1021">
                    <span class="paranum">1021</span>
                    <div class="bodytext">ඒ අවස්ථාවෙහි භාග්‍යවතුන් වහන්සේ භික්ෂු සංඝයා පෙරටු කළසේක් වනයෙහි නාද කරණ සිංහයෙකු මෙන් භික්ෂූන්ට දහම් දෙසයි.</div>
                </div>
                <div class="paragraph" para="1022">
                    <span class="paranum">1022</span>
                    <div class="bodytext">“අජිතතෙමේ සීයක් රැස් ඇති සූර්යයා මෙන් පසළොස්වක දවසෙහි චන්ද්‍රයා මෙන් සම්පූර්ණ බවට පත්වූ බුදුරජාණන් වහන්සේ දැක්කේය.</div>
                </div>
                <div class="paragraph" para="1023">
                    <span class="paranum">1023</span>
                    <div class="bodytext">ඉක්බිති උන්වහන්සේගේ ශරීරයෙහි සම්පූර්ණ වූ ලක්ෂණ දැක එකත්පසෙක සිටියේ හිතින් ප්‍රශ්න විචාළේය.</div>
                </div>
                <div class="paragraph" para="1024">
                    <span class="paranum">1024</span>
                    <div class="bodytext">“මුලින්ම උත්පත්තිය කියන්න උදාහරණ සහිත ගොත්‍රය කියන්න. මන්ත්‍රයන්හි කෙළවර කියන්න. කී දෙනෙකුට බමුණුතෙමේ උගන්වයිද?</div>
                </div>
                <div class="paragraph" para="1025">
                    <span class="paranum">1025</span>
                    <div class="bodytext">“ආයුෂ එක්සිය විසි වර්ෂයකි. හෙතෙමේ ගොත්‍රයෙන් බාවාරීය. ඔහුගේ ශරීරයෙහි ලක්ෂණ තුනක් ඇති ත්‍රිවෙදයන්ගේ පරතෙරට ගියේය.</div>
                </div>
                <div class="paragraph" para="1026">
                    <span class="paranum">1026</span>
                    <div class="bodytext">“ලක්ෂණ ශාස්ත්‍රයෙහිද ඉතිහාසයෙහිද නිඝණ්ඩු ශාස්ත්‍රයෙහිද, විතණ්ඩ ශාස්ත්‍රයෙහිද, පන් සියයක් හික්මවයි. සද්ධර්මයෙහි පරතෙරට ගියේය.</div>
                </div>
                <div class="paragraph" para="1027">
                    <span class="paranum">1027</span>
                    <div class="bodytext">“නරොත්තමයන් වහන්ස, තෘෂ්ණා සිඳී බුදුරජාණන් වහන්ස, බාවාරිගේ ලක්ෂණ විස්තරය ප්‍රකාශ කරණු මැනව, එවිට අපට සැකයන් නොවන්නාහ.”</div>
                </div>
                <div class="paragraph" para="1028">
                    <span class="paranum">1028</span>
                    <div class="bodytext">“මුහුණ දිවෙන් වසන ලක්ෂණයද බැම අතරෙහි ඌර්ණරෝම ධාතුවද කොෂය ඇතුළෙහිවූ රහස් අවයවයද බමුණ, දනුව,</div>
                </div>
                <div class="paragraph" para="1029">
                    <span class="paranum">1029</span>
                    <div class="bodytext">“ප්‍රකාශ කළ ප්‍රශ්න කිසිවක් විචාරණු නොඇසුනු සියලු ජනතෙම ප්‍රීති ඇතිව ඇඳිලි බැඳ සිතයි.</div>
                </div>
                <div class="paragraph" para="1030">
                    <span class="paranum">1030</span>
                    <div class="bodytext">“කවරෙක්ද දෙවියෙක්ද බ්‍රහ්මයෙක්ද ඉන්ද්‍රයාද සුජම්පතීද සිතින් සිතූ පැනයන් මේ කවරෙක් ප්‍රකාශ කරයිද.</div>
                </div>
                <div class="paragraph" para="1031">
                    <span class="paranum">1031</span>
                    <div class="bodytext">“මුදුනද මුදුනෙහි වැටීමද බාවාරිතෙමේ විචාරයි. භාග්‍යවතුන් වහන්සේ එය ප්‍රකාශ කළ මැනව. ඍෂීන් වහන්ස අපගේ සැක දුරු කරව්.”</div>
                </div>
                <div class="paragraph" para="1032">
                    <span class="paranum">1032</span>
                    <div class="bodytext">“අවිද්‍යාව මුදුන යයි දනුව, ශ්‍රද්ධා, සති, සමාධි, ඡන්ද විරිය යන මොවුන්ගෙන් යුත් විද්‍යාව මුදුනෙහි වැටීම යයි කියනු ලැබේ.”</div>
                </div>
                <div class="paragraph" para="1033">
                    <span class="paranum">1033</span>
                    <div class="bodytext">මාණවකතෙමේ ඉක්බිති මහත් සතුටින් ප්‍රීතිමත්ව අඳුන් දිවිසම එකාංශ කොට පා මුල්හි හිසින් වැටුණේය.</div>
                </div>
                <div class="paragraph" para="1034">
                    <span class="paranum">1034</span>
                    <div class="bodytext">“නිදුකාණෙනි, බාවාරි බ්‍රාහ්මණතෙම ශිෂ්‍යයන් සමග ඔදවැඩි සිත් ඇත්තේ සතුටු සිත් ඇත්තේ පසැස් ඇති නුඹවහන්සේගේ පා වඳියි.”</div>
                </div>
                <div class="paragraph" para="1035">
                    <span class="paranum">1035</span>
                    <div class="bodytext">“ශිෂ්‍යයන් සමග බාවාරි බ්‍රාහ්මණතෙම සුවපත් වේවා. මාණවකය ඔබද සුවපත් වෙව, බොහෝ කල් ජීවත් වෙව,</div>
                </div>
                <div class="paragraph" para="1036">
                    <span class="paranum">1036</span>
                    <div class="bodytext">“බාවාරිගේ හෝ ඔබගේ හෝ සියල්ලන්ගේ සියලු සැකය. අවකාශවූ පරිද්දෙන් විචාරව. යමක් සිත කැමැත්තේද එයද අසව.”</div>
                </div>
                <div class="paragraph" para="1037">
                    <span class="paranum">1037</span>
                    <div class="bodytext">බුදුන් විසින් කරණ ලද අවකාශ ඇති අජිත තෙමේ ඇඳිලි බැන්දේ එහිදී තථාගතයන් වහන්සේගෙන් පළමුවෙනි ප්‍රශ්නය විචාළේය.</div>
                </div>
            </div>
            <div class="centre ct_sutta ending">වත්ථුගාථා නිට්ඨිතා.</div>
        </div>
        <div class="subhead ct_sutta" node-id="41142">
            <span class="subhead ct_sutta">1. අජිත තරුණයාගේ ප්‍රශ්න</span>
            <div class="subhead-contents">
                <div class="paragraph" para="1038">
                    <span class="paranum">1038</span>
                    <div class="bodytext">“කවරකු විසින් ලෝකය වසන ලද්දේද, කවරකු නිසා නොපෙනේද, කවරකින් තැවරුනේ යයි කීයෙහිද, කුමක් ඇසූ කල්හි බිය ගෙන දේදැයි” ආයුෂ්මත් අජිතතෙමේ ඇසීය.</div>
                </div>
                <div class="paragraph" para="1039">
                    <span class="paranum">1039</span>
                    <div class="bodytext">“අජිතයෙනි, ලෝකය අවිද්‍යාවෙන් වැසෙන ලදී. මසුරුකම කරණකොට ගෙනද ප්‍රමාදය කරණකොට ගෙනද නොපෙනේ. තණ්හාව ආලෙප යයි කියමි. දුක මහත් භය වන්නේයයි” භාග්‍යවතුන් වහන්සේ වදාළසේක.</div>
                </div>
                <div class="paragraph" para="1040">
                    <span class="paranum">1040</span>
                    <div class="bodytext">“හැමතන්හි තණ්හා වතුර ගලා බසිත්. තද ජල පහර වැළැක්වීම කුමක්ද? සැඩ පහරවල නැවතීම කියව. කවරකින් මහ වතුර වසනු ලැබේදැයි” අජිත විචාළේය.</div>
                </div>
                <div class="paragraph" para="1041">
                    <span class="paranum">1041</span>
                    <div class="bodytext">“අජිතය, ලෝකයෙහි කාමාදී යම් ජලපහරක් ඇද්ද සිහිය ඔවුන් වලක්වන බැම්මය. ඒ සිහියම කාමාදී ජල පහරවල වැළැක්මයයි කියමි. මොව්හු නුවණින් සම්පූර්ණයෙන් වසනු ලැබේයයි” බුදුහු වදාළසේක.</div>
                </div>
                <div class="paragraph" para="1042">
                    <span class="paranum">1042</span>
                    <div class="bodytext">“නිදුකානෙනි, ප්‍රඥාවද, සිහියද, නාමරූප දෙකද කවරතැනෙක්හි නැතිවේද විචාරණ ලද මට මෙය කියනු මැනවයි” අජිත තෙමේ විචාලේය.</div>
                </div>
                <div class="paragraph" para="1043">
                    <span class="paranum">1043</span>
                    <div class="bodytext">“අජිතය, යම් මේ ප්‍රශ්නයක් විචාළේද එය තොපට කියමි. යම් තැනෙක්හි නාමයද, රූපයද, ඉතිරි නොකොට නිරුද්ධවේද සිතේ නිරුද්ධයෙන් නාමරූප දෙක නිරුද්ධ වේ.</div>
                </div>
                <div class="paragraph" para="1044">
                    <span class="paranum">1044</span>
                    <div class="bodytext">“යම් අනිත්‍යාදී වශයෙන් කල්පනා කරණ ලද ධර්ම කෙනෙක් ඇද්ද මේ ලෝකයෙහි යම් ශෛක්ෂකෙනෙක් වෙද්ද, පණ්ඩිතවූ නුඹ වහන්සේ ඔවුන්ගේ ඉරියව් මට ප්‍රකාශ කළ මැනව.”</div>
                </div>
                <div class="paragraph" para="1045">
                    <span class="paranum">1045</span>
                    <div class="bodytext">“කාමයන්හි ගිජුනොවන්නේය. සිතින් අවුල් නොවන්නේය. සියලු ධර්මයන්හි දක්ෂවූ සිහි ඇති මහණතෙම පිරිනිවෙන්නේය.”</div>
                </div>
            </div>
            <div class="centre ct_sutta ending">අජිතමාණවපුච්ඡා පඨමා නිට්ඨිතා.</div>
        </div>
        <div class="subhead ct_sutta" node-id="41143">
            <span class="subhead ct_sutta">2. තිස්ස මෙත්තෙය්‍ය මාණවකයාගේ ප්‍රශ්න</span>
            <div class="subhead-contents">
                <div class="paragraph" para="1046">
                    <span class="paranum">1046</span>
                    <div class="bodytext">“මේ ලෝකයෙහි කවරෙක් සතුටුවූයේද, කවරෙකුට තෘෂ්ණා දෘෂ්ටි ආදී කම්පාවීම් නොවෙද්ද අන්ත දෙක දැන මැද නුවණින් නොගෑවේද, මහා පුරුෂයායයි කවරෙකුට කියයිද මේ ලෝකයෙහි කවරෙක් මැසීම ඉක්ම වූයේදැයි” ආයුෂ්මත් තිස්ස මෙත්තෙය්‍යතෙම ඇසීය.</div>
                </div>
                <div class="paragraph" para="1047">
                    <span class="paranum">1047</span>
                    <div class="bodytext">භාග්‍යවතුන් වහන්සේ, “මෙත්තෙය්‍යය, කාමයන්හි දොස් දැක මාර්ග බ්‍රහ්මචර්යයන් යුක්තවූ පහවූ තෘෂ්ණා ඇති හැම කල්හි සිහියෙන් යුත් අනිත්‍යාදී වශයෙන් සිත නිවුනාවූ මහණෙක් වේද” ඔහුට කම්පාවීම් නැත්තාහ.</div>
                </div>
                <div class="paragraph" para="1048">
                    <span class="paranum">1048</span>
                    <div class="bodytext">“හෙතෙම අන්ත දෙක දැන මැද ප්‍රඥාවෙන් නොගෑවෙයි ඒ මහා පුරුෂයා යයි කියනු ලැබේ. හෙතෙම මේ ලෝකයෙහි මැසීම ඉක්ම වූයේයයි” වදාළසේක.</div>
                </div>
            </div>
            <div class="centre ct_sutta ending">තිස්සමෙත්තෙය්‍යමාණවපුච්ඡා දුතියා නිට්ඨිතා.</div>
        </div>
        <div class="subhead ct_sutta" node-id="41144">
            <span class="subhead ct_sutta">3. පුණ්ණක මාණවකයාගේ ප්‍රශ්න</span>
            <div class="subhead-contents">
                <div class="paragraph" para="1049">
                    <span class="paranum">1049</span>
                    <div class="bodytext">“තෘෂ්ණාව නැතිකිරීමේ මුල දැනගන්නා ප්‍රශ්නයක් අසනු කැමැත්තෙන් පැමිණියේ වෙමි. මේ ලෝකයේ බොහෝ ජටිලයෝද, මනුෂ්‍යයෝද ක්ෂත්‍රියයෝද බ්‍රාහ්මණයෝද, දෙවියන්ට යාග කළාහුද, එය විචාරමි. භාග්‍යවතුන් වහන්සේ මෙය වදාළ මැනවයි” ආයුෂ්මත් පුණ්ණතෙමේ විචාළේය.</div>
                </div>
                <div class="paragraph" para="1050">
                    <span class="paranum">1050</span>
                    <div class="bodytext">“පුණ්ණකය, මේ ලෝකයෙහි යම්කිසි බොහෝ මනුෂ්‍ය වූද ක්ෂත්‍රීයවූද බ්‍රාහ්මණවූ ඍෂිකෙනෙක් දෙවියන්ට යාග කළාහුද, පුණ්ණකය, රූපාදිය පතමින් මනුෂ්‍ය භාවය බලාපොරොත්තුවෙන් ජරාව ඇසුරුකළාහුම යාග කළාහුයයි” භාග්‍යවතුන් වහන්සේ වදාළසේක.</div>
                </div>
                <div class="paragraph" para="1051">
                    <span class="paranum">1051</span>
                    <div class="bodytext">“මේ ලෝකයෙහි යම්කිසි බොහෝ ඍෂි කෙනෙක් ඇද්ද මනුෂ්‍ය කෙනෙක් ඇද්ද, ක්ෂත්‍රියයෙක් බ්‍රාහ්මණයෙක් දෙවියන්ට යාග කළාහුද කිමෙක්ද ඔව්හු යාගයෙහි අප්‍රමාදව යාග කරමින් ජාති ජරා මරණ නැතිකළාහුද, විචාළ මෙය භාග්‍යවතුන් වහන්සේ වදාළ මැනවයි” ආයුෂ්මත් පුණ්ණක තෙමේ කීයේය.</div>
                </div>
                <div class="paragraph" para="1052">
                    <span class="paranum">1052</span>
                    <div class="bodytext">“පුණ්ණකය, ඔව්හු යාගයන්හි යෙදුනාහු භවාශාවෙන් යුක්තවූවාහු රූපාදිය පතත්, දන් දුන් අයට ප්‍රශංසා කරත්, වචන කියත්, ලාභ නිසා කාමයන්ම පතත්, එහෙයින් ජාතිය ජරාව එතර නොකළාහුයයි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1053">
                    <span class="paranum">1053</span>
                    <div class="bodytext">“දන්දෙන ඔව්හු ඉදින් නිදුකානන් වහන්ස, ජාති ජරා දෙක නොඉක්මෙව්වාහුද නැවත කවරෙක් දෙව් මිනිස් ලෙව්හි ඉපදීමද ජරාවද මරණයද එතර කෙළේදැයි අසමි. එය භාග්‍යවතුන් වහන්සේ මට වදාළ මැනවයි” ආයුෂ්මත් පුණ්ණකතෙමේ කීයේය.</div>
                </div>
                <div class="paragraph" para="1054">
                    <span class="paranum">1054</span>
                    <div class="bodytext">“පුණ්ණකය, ලෝකයෙහි තමාට අයත්වූද අනුන්ට අයත්වූද ආත්මභාවයන් දැන ලෝකයෙහි කිසි තැනක කම්පාවක් නැද්ද, ශාන්තවූ දුශ්චරිතාදී දුම් නැති, රාගාදී දුක් නැති ඉපදීම ජරාව තරණය කළේයයි” වදාළ සේක.”</div>
                </div>
            </div>
            <div class="centre ct_sutta ending">පුණ්ණකමාණවපුච්ඡා තතියා නිට්ඨිතා.</div>
        </div>
        <div class="subhead ct_sutta" node-id="41145">
            <span class="subhead ct_sutta">4. මෙත්තගු මාණවක ප්‍රශ්නය</span>
            <div class="subhead-contents">
                <div class="paragraph" para="1055">
                    <span class="paranum">1055</span>
                    <div class="bodytext">වෙද දත් පුරුදුකළ ගුණධර්ම ඇති ඔහු දනිමි. ලෝකයෙහි යම් කෙනෙක් නානා, ප්‍රකාරද මොව්හු දුකට කුමක් හෙයින් ගියාහු දැයි” ආයුෂ්මත් මෙත්තගු තෙමේ විචාළේය.</div>
                </div>
                <div class="paragraph" para="1056">
                    <span class="paranum">1056</span>
                    <div class="bodytext">“මෙත්තගු මාණවකයෙනි, මගෙන් ඒකාන්තයෙන් දුකට හේතුව අසන්නෙහිය. දැනීම පරිදි එය තොපට ප්‍රකාශ කරමි. ලෝකයෙහි නානාප්‍රකාරවූ යම් දුකක් වේද, තෘෂ්ණාදී උපධීන් ඊට මුලය.</div>
                </div>
                <div class="paragraph" para="1057">
                    <span class="paranum">1057</span>
                    <div class="bodytext">“යම්කිසි කෙනෙක් ඒකාන්තයෙන් තෘෂ්ණාදිය කෙරේද ඒ බාලතෙමේ නැවත නැවත දුකට පැමිණේ. එහෙයින් දන්නාවූ සංසාර දුක ඉපදීමට හේතුව කෙලෙස් දන්නේ පව් නොකරන්නේයයි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1058">
                    <span class="paranum">1058</span>
                    <div class="bodytext">“යමක් විචාළේ නම් අපට ප්‍රකාශ කෙළේය. අනිකක් විචාරමි. එය වදාරණු මැනවි. පණ්ඩිතයෝ ජාති ජරාශොක පරිදෙවයන්ද මහජල පහරද කෙසේ එගොඩ කරත්ද, මුනි තෙමේ එය මට ප්‍රකාශද කරණු මැනව. එසේමැයි මේ ධර්මය ඔබ වහන්සේ දන්නාසේක.”</div>
                </div>
                <div class="paragraph" para="1059">
                    <span class="paranum">1059</span>
                    <div class="bodytext">“මෙත්තගුවෙනි, මේ ආත්මයෙහි මට ප්‍රත්‍යක්ෂ ඒ ධර්මය තොපට ප්‍රකාශ කරන්නෙමි. යමක් දැන සිහි ඇතිව හැසිරෙන්නේ ලෝකයෙහි තෘෂ්ණාව දුරුකරන්නේ යයි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1060">
                    <span class="paranum">1060</span>
                    <div class="bodytext">“මහා ඍෂීන් වහන්ස, ඒ උත්තම ධර්මයට මම සතුටු වෙමි. යමක් දැන සිහි ඇතිව හැසිරෙන්නේ ලෝකයෙහි තෘෂ්ණාව දුරුකරන්නේය.</div>
                </div>
                <div class="paragraph" para="1061">
                    <span class="paranum">1061</span>
                    <div class="bodytext">“මෙත්තගු මාණවකයෙනි, උඩ යට සරස මැද යමක් මනාකොට දන්නෙහිද මොවුන් කෙරෙහි ආශාවද දෘෂ්ටියෙන් ගැනීමද විඤ්ඤාණයද අත්හැර සසර නොසිටින්නේ යයි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1062">
                    <span class="paranum">1062</span>
                    <div class="bodytext">“මෙබඳු විහරණ ඇති සිහි ඇති අප්‍රමාදවූ මහණතෙම මමත්වය වශයෙන් ගන්නා වස්තු අත්හැර හැසිරෙන්නේ ඒ ඤාණවන්ත තෙමේ මෙලොවම ජාති ජරා ව්‍යාධි පරිදෙව දුක අත්හරින්නේය.</div>
                </div>
                <div class="paragraph" para="1063">
                    <span class="paranum">1063</span>
                    <div class="bodytext">“මහර්ෂීන් වහන්සේගේ මේ වචනයට සතුටු වෙමි. භවත් ගෞතමයන් වහන්ස, අපට නිර්වාණය මනාකොට වදාරණ ලදී. ඒකාන්තයෙන් භාග්‍යවතුන් වහන්සේ දුක් දුරු කළසේක. එසේම මේ ධර්මය ඔබවහන්සේ විසින් දන්නා ලදී.</div>
                </div>
                <div class="paragraph" para="1064">
                    <span class="paranum">1064</span>
                    <div class="bodytext">“යම් බඳුවූ මුනිතෙමේ මනාකොට අවවාද කරන්නේද ඒකාන්තයෙන් ඔව්හුද දුක දුරුකරන්නේය. නාගයන් වහන්ස පැමිණ ඔබ වහන්සේ වඳිමි. භාග්‍යවතුන් වහන්සේ මට මනාකොට අවවාද කරන්නේනම් යෙහෙක.</div>
                </div>
                <div class="paragraph" para="1065">
                    <span class="paranum">1065</span>
                    <div class="bodytext">“අත්හරින ලද පව් ඇති නුවණින් පරතෙරට ගිය. රාගාදී කිසිවක් නැති කාමභාවයෙහි නොඇලුණු යම් බ්‍රාහ්මණයෙක් වේද, හෙතෙම ඒකාන්තයෙන් මේ ඕඝය තරණය කෙළේය. එතෙරවූයේද වෙයි. සැක නැත්තේ හුල් නැත්තේ පරතෙරට ගියේය.</div>
                </div>
                <div class="paragraph" para="1066">
                    <span class="paranum">1066</span>
                    <div class="bodytext">“මේ ලෝකයෙහි වෙද දත් නුවණැති යම් මනුෂ්‍යයෙක් ලොකු කුඩා භවයන්හි මේ ඇල්ම අත්හැර පහවූ තණ්හා ඇත්තේ දුක් නැත්තේ ආශා නැත්තේ ජාති ජරා තරණය කෙළේ යයි කියමි.”</div>
                </div>
            </div>
            <div class="centre ct_sutta ending">මෙත්තගූමාණවපුච්ඡා චතුත්ථී නිට්ඨිතා.</div>
        </div>
        <div class="subhead ct_sutta" node-id="41146">
            <span class="subhead ct_sutta">5. ධොතක මාණවක ප්‍රශ්න</span>
            <div class="subhead-contents">
                <div class="paragraph" para="1067">
                    <span class="paranum">1067</span>
                    <div class="bodytext">“මහර්ෂීන් වහන්ස, ඔබ වහන්සේගෙන් විචාරමි. භාග්‍යවතුන් වහන්සේ මට ප්‍රකාශකරණු මැනව, ඔබවහන්සේගේ වචනයට කැමතිවෙමි. ඔබ වහන්සේගේ වචන අසා නිශ්ශබ්දව තමාගේ නිවණෙහි හික්මෙන්නෙමියි” ආයුෂ්මත් ධොතක තෙමේ විචාළේය.</div>
                </div>
                <div class="paragraph" para="1068">
                    <span class="paranum">1068</span>
                    <div class="bodytext">“ධොතකය, මේ ශාසනයෙහිම එසේ නම් කෙලෙස් තවන වීර්ය ඇතිව සිහි ඇතිව කෙලෙස් තවව. මෙයින් අසා තමා නිශ්ශබ්ද නිවනෙහි හික්මෙවයි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1069">
                    <span class="paranum">1069</span>
                    <div class="bodytext">“මම දිව්‍ය මනුෂ්‍ය ලෝකයෙහි රාගාදිය නැති ඉරියව් පවත්වන බමුණෙකු දකිමි. සම්පූර්ණ ඇස් ඇති ඔබ වඳිමි ශ්‍රේෂ්ඨයාණෙනි, මාගේ සැකය දුරුකරණු මැනවි.”</div>
                </div>
                <div class="paragraph" para="1070">
                    <span class="paranum">1070</span>
                    <div class="bodytext">“ධොතකය මම ලෝකයෙහි සැක ඇති කිසිවෙකු මිදවීමට නොයන්නෙමි. ශ්‍රේෂ්ඨ ධර්මය දැන මෙසේ ඔබ මේ සැඩපහර තරණය කරව.”</div>
                </div>
                <div class="paragraph" para="1071">
                    <span class="paranum">1071</span>
                    <div class="bodytext">“ශ්‍රේෂ්ඨයාණෙනි, කරුණා කරමින් අනුශාසනා කළ මැනව. මම යම් විවේක ධර්මයක් දැනගන්නෙම් අහස මෙන් වෙනසකට නොපැමිනෙන්නෙම්. මෙහිම සිටියේ තෘෂ්ණා දෘෂ්ටීන් ආශ්‍රිත නොවූයේ හැසිරෙන්නෙමි.”</div>
                </div>
                <div class="paragraph" para="1072">
                    <span class="paranum">1072</span>
                    <div class="bodytext">භාග්‍යවතුන් වහන්සේ “ධොතකය තොපට ශාන්තිය කියමි. මෙලොවම රාගාදී උපද්‍රව රහිතව යමක් දැන සිහි ඇතිව හැසිරෙන්නේ ලෝකයෙහි තෘෂ්ණාව දුරුකරව්.”</div>
                </div>
                <div class="paragraph" para="1073">
                    <span class="paranum">1073</span>
                    <div class="bodytext">“යමක් දැන සිහි ඇතිව හැසිරෙන මම බුදුරජාණන් වහන්සේ කෙරෙහිත් උතුම් ශාන්තිය කෙරෙහිත් සතුටුවෙමි. ලෝකයෙහි තෘෂ්ණාව දුරුකරමි.”</div>
                </div>
                <div class="paragraph" para="1074">
                    <span class="paranum">1074</span>
                    <div class="bodytext">භාග්‍යවතුන් වහන්සේ “ධොතකය, උඩද යටද සරසද මැදද යමක් මනාකොට දන්නෙහිද, ලෝකයෙහි මෙය සංඝ යයි දැන භවයෙන් භවයෙහි තෘෂ්ණාව නොකරව.”</div>
                </div>
            </div>
            <div class="centre ct_sutta ending">ධොතකමාණවපුච්ඡා පඤ්චමී නිට්ඨිතා.</div>
        </div>
        <div class="subhead ct_sutta" node-id="41147">
            <span class="subhead ct_sutta">6. උපසීම මාණවක සූත්‍රය</span>
            <div class="subhead-contents">
                <div class="paragraph" para="1075">
                    <span class="paranum">1075</span>
                    <div class="bodytext">“ශ්‍රේෂ්ඨයානෙනි. මම පුද්ගලයෙකු හෝ ධර්මයක් හෝ ආශ්‍රය නොකොට මහත් කෙලෙස් සැඩපහර තරණය කරන්ට නොහැක්කෙමි. යමක් ආශ්‍රය කොට සැඩපහර තරණය කරම්ද නුවණැස් ඇත්ත ඊට අරමුණු වදාරන්නැයි” ආයුෂ්මත් උපසීවතෙමේ විචාළේය.</div>
                </div>
                <div class="paragraph" para="1076">
                    <span class="paranum">1076</span>
                    <div class="bodytext">භාග්‍යවතුන් වහන්සේ “උපසීවයෙනි, සිහි ඇතිව ආකිඤ්චඤ්ඤායතනය බලමින් නැත යන්න ඇසුරු කොට සැඩපහර තරණය කරව. කාමයන් අත්හැර සැකය පහ කෙළේ රෑ දාවල් දෙක්හි නිවන ප්‍රකටව බලව.”</div>
                </div>
                <div class="paragraph" para="1077">
                    <span class="paranum">1077</span>
                    <div class="bodytext">“යමෙක් සියලු කාමයන්හි වීතරාගීවූයේද ආකිඤ්චඤායතනය ආශ්‍රය කොට ඊට පහළ සමාපත්ති භය හැර ඒ පුද්ගලතෙම ඒ ආකිඤ්චඤ්ඤායතනයෙහි චුත නොවමින් සිටීදැයි” ආයුෂ්මත් උපසීවතෙමේ ප්‍රශ්න කරයි.</div>
                </div>
                <div class="paragraph" para="1078">
                    <span class="paranum">1078</span>
                    <div class="bodytext">“යමෙක් සියලු කාමයන්හි පහවූ ආශා ඇත්තේද, සෙස්ස අත්හැර ආකිඤ්චඤ්ඤායතනය අත්හළේද, හෙතෙම ශ්‍රේෂ්ඨ ආකිඤ්චඤ්ඤායතනයෙහි සිටින්නේයයි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1079">
                    <span class="paranum">1079</span>
                    <div class="bodytext">“සර්වඥයන් වහන්ස හෙතෙම එහි පහනොවෙමින් ඉදින් සිටීනම් මහත් වර්ෂ රාශියක් ඒ ආකිඤ්චඤ්ඤායතනයෙහිම සිටියේ දුකින් මිදුනේ වන්නේය. ඒ සිටි පරිදිම විඤ්ඤාණය චුතවේද (නැතිවේද)”</div>
                </div>
                <div class="paragraph" para="1080">
                    <span class="paranum">1080</span>
                    <div class="bodytext">භාග්‍යවතුන් වහන්සේ “උපසීව වාතවේගයෙන් දමන ලද ගින්න යම්සේ එහිම අස්තයට යාද අසවල් දිගට ගියේයයි නොකිව හැකිය. එසේම ඒ මුනිතෙම නාමකයින් මිදුනේ අස්තයට යේ. අසවල් තැනට ගියේයයි නොවේ.”</div>
                </div>
                <div class="paragraph" para="1081">
                    <span class="paranum">1081</span>
                    <div class="bodytext">“හෙතෙම අස්තයට ගියේ කිසි තැනක වාසයක් නැද්ද නොහොත් යම් බඳු හෙතෙම ශාස්වතද නොපෙරලෙන ස්වභාවද මට මුනිතෙමේ මනාකොට ප්‍රකාශ කරන්න. මේ කාරණය එසේ දැනගන්නෙම්ද?”</div>
                </div>
                <div class="paragraph" para="1082">
                    <span class="paranum">1082</span>
                    <div class="bodytext">“උපසීවයෙනි, අස්තයට යන ඔහුට රූපාදියක් නැත. යමෙකු විසින් ඔහු මෙසේ මෙසේයයි කියන්නේ නම් නසනලද සියලු ස්කන්ධාදී ධර්මයන්හි සියලු වාද හේතුද නසනලද්දාහයි” භාග්‍යවතුන් වහන්සේ වදාළහ.</div>
                </div>
            </div>
            <div class="centre ct_sutta ending">උපසීවමාණවපුච්ඡා ඡට්ඨී නිට්ඨිතා.</div>
        </div>
        <div class="subhead ct_sutta" node-id="41148">
            <span class="subhead ct_sutta">7. නන්ද මානව ප්‍රශ්න</span>
            <div class="subhead-contents">
                <div class="paragraph" para="1083">
                    <span class="paranum">1083</span>
                    <div class="bodytext">“ලෝකයෙහි ක්ෂත්‍රියාදීහු මුනීහු ඇත්තාහයි කියත්. කිමෙක්ද සමාපත්තිඤාණාදියෙන් උපන් නිසා අපගේ මුනිහු යයි කියත්ද, රූක්ෂ ජීවිකායෙන් යුක්ත නිසා කියත්දැයි” ආයුෂ්මත් නන්දතෙමේ ඇසීය.</div>
                </div>
                <div class="paragraph" para="1084">
                    <span class="paranum">1084</span>
                    <div class="bodytext">“නන්දය, දෘෂ්ටියෙනුත් ඇසීමෙනුත් දැනීමෙනුත් මේ ලෝකයෙහි දක්ෂයෝ මුනියයි නොකියති. යම්කෙනෙක් කෙළෙස් සේනා නැතිකොට රාගාදී කෙළෙස් නැතිව, ආශා නැතිව හැසිරෙත්ද ඔව්හු මුනීහු යයි කියමි.”</div>
                </div>
                <div class="paragraph" para="1085">
                    <span class="paranum">1085</span>
                    <div class="bodytext">“යම් මේ ශ්‍රමණ බ්‍රාහ්මණ කෙණෙක් ඇද්ද, ඔව්හු දුටු දෙයින්ද, ඇසූ දෙයින්ද, ශුද්ධිය කියත්. සීලයෙන්ද, ව්‍රතයෙන්ද, ශුද්ධිය කියත්. නොයෙක් කරුණින් ශුද්ධිය කියත්. භාග්‍යවතුන් වහන්ස, කිමෙක්ද, එසේ හැසිරෙන්නාවූ ඔව්හු නිදුකාණන් වහන්ස, උත්පත්තියද, ජරාවද, තරණකළාහුද එය විචාරමි. භාග්‍යවතුන් වහන්සේ එමි වදාළ මැනවයි” ආයුෂ්මත් නන්ද තෙමේ ඇසීය.</div>
                </div>
                <div class="paragraph" para="1086">
                    <span class="paranum">1086</span>
                    <div class="bodytext">“යම් ඒ ශ්‍රමණ බ්‍රාහ්මණ කෙනෙක් ඇද්ද, ඔවුහු දුටු දෙයින්ද, ඇසූදෙයින්ද, ශුද්ධිය කියත්. ශීලයෙන්ද, ව්‍රතයෙන්ද, ශුද්ධිය කියත්. (ii) නොයෙක් කරුණින් ශුද්ධියයි කියත්. එහි ඔවුහු යම්සේ හැසිරෙද්ද, එසේ නමුත් නන්දය, උත්පත්තියද, ජරාවද, තරණය නොකළාහුයයි කියමියි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1087">
                    <span class="paranum">1087</span>
                    <div class="bodytext">(මෙහි 4 (ii) ඡේදය යෙදිය යුතුයි.)</div>
                    <div class="bodytext">“ඉදින් මුනිතෙමේ සතර ඕඝ තරණය නොකළවුන් කීයෙහිය. එසේනම් නිදුකාණන් වහන්ස, කවරෙක් මේ මනුෂ්‍ය ලෝකයෙහි ජාතියද, ජරාවද තරණය කෙළේය. භාග්‍යවතුන් වහන්ස, ඔබවහන්සේගෙන් විචාරමි. මෙය වදාළ මැනවයි” ආයුෂ්මත් නන්දතෙමේ විචාළේය.</div>
                </div>
                <div class="paragraph" para="1088">
                    <span class="paranum">1088</span>
                    <div class="bodytext">භාග්‍යවතුන් වහන්සේ “නන්දයෙනි, මම සියලු ශ්‍රමණ බ්‍රාහ්මණයෝ ජාති ජරාවලින් වැළඳගත්තාහුයයි නොකියමි. මේ ලෝකයෙහි යම්කෙනෙකුන් අතරෙහි සියලු දුටුදෙය, ඇසූදෙය, ගන්ධ, රස ස්පර්ශ හෝ සීල ව්‍රත හෝ සියල්ල අත්හැර තෘෂ්ණාව දැන ආශ්‍රව නැත්තේද ඒකාන්තයෙන් ඒ මනුෂ්‍යයෝ කාමාදී සතර දියපහර එතරවූයේයයි” කියනු ලැබේ.</div>
                </div>
                <div class="paragraph" para="1089">
                    <span class="paranum">1089</span>
                    <div class="bodytext">“ගෞතමයන් වහන්සේ උපධි රහිත වූවක් වදාරණලදී. මහර්ෂීන් වහන්සේගේ මේ දේශනාවට සතුටුවෙමි. මේ ලෝකයෙහි යම් කෙනෙකුන් කෙරෙහි දක්නාලද්දද, අසන ලද්දද, ගන්ධ රස ස්පර්ශ හෝ සීලව්‍රත යන සියල්ල අත්හැර නානාප්‍රකාර රූපද හැර තෘෂ්ණාව දැන ආශ්‍රවයන්ගෙන් මිදුනාහුද මම ඒ  ඕඝය එතර කෙළෙමියි කියමි.”</div>
                </div>
            </div>
            <div class="centre ct_sutta ending">නන්දමාණවපුච්ඡා සත්තමා නිට්ඨිතා.</div>
        </div>
        <div class="subhead ct_sutta" node-id="41149">
            <span class="subhead ct_sutta">8. හෙමක මානවක ප්‍රශ්න</span>
            <div class="subhead-contents">
                <div class="paragraph" para="1090">
                    <span class="paranum">1090</span>
                    <div class="bodytext">“බාවාරි ආදීහු මෙසේ වූයේය. මෙසේ වන්නේයයි ගෞතම ශාසනයට පෙර යම් පූර්ව වාක්‍යයක් කීවාහුද මෙහි මෙසේය මෙහි මෙසේය, යන ඒ සියල්ල තර්කයෙන් පොෂ්‍යවූවකි.</div>
                </div>
                <div class="paragraph" para="1091">
                    <span class="paranum">1091</span>
                    <div class="bodytext">“මම එහි සතුටු නොවීමි. යමක් දැන සිහි ඇතිව හැසිර ලෝකයෙහි තෘෂ්ණාව දුරුකළ යුතුද, ඒ තෘෂ්ණාව නසන ධර්මය මුනිතෙමේ වදාරණු මැනවියි” ආයුෂ්මත් හෙමක කීයේය.</div>
                </div>
                <div class="paragraph" para="1092">
                    <span class="paranum">1092</span>
                    <div class="bodytext">“හෙමකය, මේ ලෝකයෙහි රූපාදී අරමුණු කෙරෙහි ආශා දුරුකිරීම නම් චුත නොවන්නාවූ නිර්වාණ පදවියට යාම වන්නේය.</div>
                </div>
                <div class="paragraph" para="1093">
                    <span class="paranum">1093</span>
                    <div class="bodytext">“සිහි ඇති යම්කෙනෙක් මෙය දැන මෙලොවම පිරිනිවියේ ශාන්තවූවාහු වෙත්ද, ඒ දක්නාසුළුවූවෝ ලෝකයෙහි තෘෂ්ණාව දුරුකළාහුය.”</div>
                </div>
            </div>
            <div class="centre ct_sutta ending">හෙමකමාණවපුච්ඡා අට්ඨමා නිට්ඨිතා.</div>
        </div>
        <div class="subhead ct_sutta" node-id="411410">
            <span class="subhead ct_sutta">9. තොදෙය්‍ය මානවක ප්‍රශ්න</span>
            <div class="subhead-contents">
                <div class="paragraph" para="1094">
                    <span class="paranum">1094</span>
                    <div class="bodytext">“යම් කෙනෙකු කෙරෙහි කාමයෝ නොවෙසෙත්ද, යමෙකුට තෘෂ්ණාව නැද්ද යමෙක් සැකය දුරුකළේද, (ii) ඔහුට කෙබඳු මිදීමක් වේදැයි” ආයුෂ්මත් තොදෙය්‍ය තෙමේ ඇසීය.</div>
                </div>
                <div class="paragraph" para="1095">
                    <span class="paranum">1095</span>
                    <div class="bodytext">භාග්‍යවතුන් වහන්සේ “තොදෙය්‍යය, (මෙහි 1 (i) යොදාගත යුතුයි.) ඔහුට අනෙක් මිදීමක් නැත.”</div>
                </div>
                <div class="paragraph" para="1096">
                    <span class="paranum">1096</span>
                    <div class="bodytext">“පහකළ ආශා ඇති හෙතෙම ආශා ඇති කරගනීද නුවණැති හෙතෙම ඤාණයෙන් සිතයිද, ශ්‍රේෂ්ඨයන් වහන්ස ඒ මුනිවරයා මම යම්සේ දන්නේද, සර්වඥයන් වහන්ස, ඔහු මට ප්‍රකාශ කළ මැනව.”</div>
                </div>
                <div class="paragraph" para="1097">
                    <span class="paranum">1097</span>
                    <div class="bodytext">“ආශා නැත්තාවූ හෙතෙම බලාපොරොත්තු නොවෙයි. නුවණැති හෙතෙම ඤාණයෙන් සිතයි. තොදෙය්‍යය, මුනිවරයා මෙසේ දැනගනුව රාගාදී කිඤ්චන නැති කාමභවයෙහි නොඇලුන ඒ මුනීහු මෙසේ දනුව.”</div>
                </div>
            </div>
            <div class="centre ct_sutta ending">තොදෙය්‍යමාණවපුච්ඡා නවමා නිට්ඨිතා.</div>
        </div>
        <div class="subhead ct_sutta" node-id="411411">
            <span class="subhead ct_sutta">10. කප්ප මාණවක ප්‍රශ්න</span>
            <div class="subhead-contents">
                <div class="paragraph" para="1098">
                    <span class="paranum">1098</span>
                    <div class="bodytext">“සසරෙහි වැද සිටින්නා හට භයානක වර්ෂාවක්වූ කල්හි ජරාවෙන්, මරණයෙන් පීඩිත වූවහුට පිහිටක් වදාරන්න නුඹවහන්සේ මට යම් පිහිටක් වදාළසේක්ද ඒ එසේමය. අනෙක් පරිද්දකින් නොවේයයි” ආයුෂ්මත් කප්පතෙමේ කීයේය.</div>
                </div>
                <div class="paragraph" para="1099">
                    <span class="paranum">1099</span>
                    <div class="bodytext">“කප්පය, සසර නමැති විල මැද සිටින්නාහට මහත් බිය උපදවන ජලගැල්මක් ඇති කල්හි ජරාවෙන් හා මරණයෙන් යුක්තවූ තොපට කප්පය පිහිටක් කියමියි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1100">
                    <span class="paranum">1100</span>
                    <div class="bodytext">“රාගාදී කිසිවක් නැති, ගැනීම් නැති ශ්‍රේෂ්ඨවූ මේ පිහිට ජරාව හා මරණය ක්ෂය කරණ නිර්වාණයයි කියමි.</div>
                </div>
                <div class="paragraph" para="1101">
                    <span class="paranum">1101</span>
                    <div class="bodytext">“සිහි ඇති යම් සත්වකෙනෙක් මෙය දැන මේ ආත්මයෙහිම නිවුනාහු මාරයාගේ වසඟයට නොගියාහුය. ඔව්හු මාරයාගේ ශිෂ්‍යයෝ නොවෙති.”</div>
                </div>
            </div>
            <div class="centre ct_sutta ending">කප්පමාණවපුච්ඡා දසමා නිට්ඨිතා.</div>
        </div>
        <div class="subhead ct_sutta" node-id="411412">
            <span class="subhead ct_sutta">11. ජතුකණ්ණමානවක ප්‍රශ්න</span>
            <div class="subhead-contents">
                <div class="paragraph" para="1102">
                    <span class="paranum">1102</span>
                    <div class="bodytext">මම බුදුරජාණන් වහන්සේ කාමයන්ට නොකැමැත්තේයයි දැන නොකැමැත්තෙන් භාග්‍යවතුන් වහන්සේ විචාරන්ට ආවෙමි. සියල්ල දක්නා ඇස් ඇත්තානෙනි, ශාන්ති පදය වදාරණු මැනව. ඇත්තාවූ පරිදි මෙය භාග්‍යවතුන් වහන්සේ වදාළ මැනවයි ආයුෂ්මත් ජතුකණ්ණතෙමේ විචාළේය.</div>
                </div>
                <div class="paragraph" para="1103">
                    <span class="paranum">1103</span>
                    <div class="bodytext">“භාග්‍යවතුන් වහන්සේ වනාහි තේජස් ඇති සූර්යයා තේජසින් පෘථිවිය මෙන් යටකොට සිටී. මහත් ප්‍රඥා ඇත්ත ස්වල්ප නුවණ ඇති මට යම්බඳුවූ මම ඉපදීම හා ජරාව නැති කරණ ධර්මය මෙහිම දැනගන්නෙම්ද, එසේ වදාළමැනව.”</div>
                </div>
                <div class="paragraph" para="1104">
                    <span class="paranum">1104</span>
                    <div class="bodytext">ජතුකණ්ණය නිවන් නිවන් යන ප්‍රතිපදාවත් නිර්භයයයි දැන තණ්හා වශයෙන් ගත් දෙයද, නොගත යුතු දේද, තොපට නොවේවා. රාගාදී කිසිවක් ද නො වේවා. කාමයන්හි ආශාව දුරුකරව.</div>
                </div>
                <div class="paragraph" para="1105">
                    <span class="paranum">1105</span>
                    <div class="bodytext">පෙර අතීත සංස්කාර කෙරෙහිවූ කෙලෙස් වලින් පිරිසිදුවෙව. තොපට ඉදිරිකාලයෙහි රාගාදී කිසිවක් නොවේවා. වර්තමානයෙහිද නොගන්නෙහිය ශාන්තව හැසිරේවා.”</div>
                </div>
                <div class="paragraph" para="1106">
                    <span class="paranum">1106</span>
                    <div class="bodytext">“බමුණ, යමකින් මාරයාගේ වසඟයට යත්ද, සර්වප්‍රකාරයෙන් නාමරූප දෙක්හි පහවූ ආශා ඇති ඔහුට ආශ්‍රවයෝ නොවෙත් යයි” භාග්‍යවතුන් වහන්සේ වදාළහ.</div>
                </div>
            </div>
            <div class="centre ct_sutta ending">ජතුකණ්ණිමාණවපුච්ඡා එකාදසමා නිට්ඨිතා.</div>
        </div>
        <div class="subhead ct_sutta" node-id="411413">
            <span class="subhead ct_sutta">12. භද්‍රාවුධ මාණවකයාගේ ප්‍රශ්න</span>
            <div class="subhead-contents">
                <div class="paragraph" para="1107">
                    <span class="paranum">1107</span>
                    <div class="bodytext">“තෘෂ්ණා ආලය අත්හරින තෘෂ්ණාව අත්හරින, කම්පා නොවන, ඕඝ තරණය කළ, කෙළෙසුන්ගෙන් මිදුන තෘෂ්ණාදෘෂ්ටි සිතිවිලි අත්හරින ඤාණවන්තයා කවරෙක්දැයි විචාරමි. භාග්‍යවතුන් වහන්සේගෙන් අසා බොහෝ දෙනා මෙයින් යත්.</div>
                </div>
                <div class="paragraph" para="1108">
                    <span class="paranum">1108</span>
                    <div class="bodytext">“වීරයන් වහන්ස, ඔබවහන්සේගේ වචන කැමැත්තෙන් මනුෂ්‍යයෝ නොයෙක් ජනපදයන්ගෙන් රැස්වූවාහුය. නුඹවහන්සේ ඔවුන්ට මනාකොට ප්‍රකාශ කරනු මැනව, මේ ධර්මය ඔව්හු එසේ අවබෝධ කරණලදී” යනුවෙන් භද්‍රාවුධ තෙමේ ප්‍රශ්න කෙළේය.</div>
                </div>
                <div class="paragraph" para="1109">
                    <span class="paranum">1109</span>
                    <div class="bodytext">භාග්‍යවතුන් වහන්සේ “භද්‍රාවුධය තදින් අල්වා ගන්නාවූ සියලු තණ්හාව හික්මවව්. සත්වතෙම උඩද, යටද, සරසද, මැදද, ලෝකයෙහි යමක් යමක් ගනීද ඔහු සමග මාරයා ලුහුබඳී.</div>
                </div>
                <div class="paragraph" para="1110">
                    <span class="paranum">1110</span>
                    <div class="bodytext">“එහෙයින් දන්නාවූ මහණතෙම සිහි ඇත්තේ සියලු ලෝකයෙහි කිසිවක් නොගන්නේය. මේ ප්‍රජාව ගනු ලබන සත්වයෝයයි දක්නේ මාරයා පාසයෙහි බැඳගන්නේය.”</div>
                </div>
            </div>
            <div class="centre ct_sutta ending">භද්‍රාවුධමාණවපුච්ඡා ද්වාදසමා නිට්ඨිතා.</div>
        </div>
        <div class="subhead ct_sutta" node-id="411414">
            <span class="subhead ct_sutta">13. උදයමාණවකයාගේ ප්‍රශ්න</span>
            <div class="subhead-contents">
                <div class="paragraph" para="1111">
                    <span class="paranum">1111</span>
                    <div class="bodytext">“ධ්‍යාන කරණ කෙලෙස් රජස් දුරුකරහුන්, කරණලද කටයුතු ඇති, ආශ්‍රව රහිත, සියලු ධර්මයන්හි පරතෙරට ගිය, බුදුන්ගෙන් ප්‍රශ්න කිරීමේ අදහසින් පැමිණියෙමු. අවිද්‍යා දුරුකරණ රහත්ව කෙළෙසුන්ගෙන් මිදීම කියනුමැනවියි” ආයුෂ්මත් උදය මානවකතෙමේ ප්‍රශ්න කළේය.</div>
                </div>
                <div class="paragraph" para="1112">
                    <span class="paranum">1112</span>
                    <div class="bodytext">“උදයය, කාමසංඥාවන්ද, දොම්නසද යන දෙක දුරු කරණ, කයේ මැළිකම දුරු කරණ, පසුතැවීම දුරුකරණ</div>
                </div>
                <div class="paragraph" para="1113">
                    <span class="paranum">1113</span>
                    <div class="bodytext">උපෙක්ෂා, ස්මෘති, දෙකින් පිරිසිදුවූ, අර්හත් විමොක්ෂය පෙරටුව යන අවිද්‍යාව නසන ධර්මය අඤ්ඤාවිමොක්ෂය (රහත්වීම) යයි කියනු ලැබේ.”</div>
                </div>
                <div class="paragraph" para="1114">
                    <span class="paranum">1114</span>
                    <div class="bodytext">“ලෝකයෙහි බැඳීම කවරේද, හැසිරීම කවරේද, කුමක් ප්‍රහීන කිරීමෙන් නිර්වාණයයි කියනු ලැබේද?”</div>
                </div>
                <div class="paragraph" para="1115">
                    <span class="paranum">1115</span>
                    <div class="bodytext">“නන්දි නම් තෘෂ්ණාව ලෝකයෙහි බැඳීමය. විතර්කය පරීක්ෂාවයි තෘෂ්ණාව දුරු කිරීමෙන් නිර්වාණයයි කියනු ලැබේ.”</div>
                </div>
                <div class="paragraph" para="1116">
                    <span class="paranum">1116</span>
                    <div class="bodytext">කෙසේ සිහි ඇතිව හැසිරෙන්නාහට විඤ්ඤාණය නැතිවේද, භාග්‍යවතුන් වහන්සේ විචාරන්ට පැමිණියෙමු ඔබවහන්සේගේ කියමන අසමු.</div>
                </div>
                <div class="paragraph" para="1117">
                    <span class="paranum">1117</span>
                    <div class="bodytext">“ඇතුළත පිටත වේදනාව නොඉවසන්නාවූ සිහි ඇත්තාහට විඤ්ඤාණය නැතිවේ” යනු බුදුරජාණන් වහන්සේ වදාළසේක.</div>
                </div>
            </div>
            <div class="centre ct_sutta ending">උදයමාණවපුච්ඡා තෙරසමා නිට්ඨිතා.</div>
        </div>
        <div class="subhead ct_sutta" node-id="411415">
            <span class="subhead ct_sutta">14. පොසාල මාණවක ප්‍රශ්න</span>
            <div class="subhead-contents">
                <div class="paragraph" para="1118">
                    <span class="paranum">1118</span>
                    <div class="bodytext">“යමෙක් තෙමේ තෘෂ්ණා නැත්තේ සිඳින ලද සැක ඇත්තේ යමෙකුගේ අතීතය කියයිද? සියලු ධර්මයන්ගේ පරතෙරට ගියේය. නුඹවහන්සේ ගෙන් ප්‍රශ්න කිරීමට පැමිණියෙමි.</div>
                </div>
                <div class="paragraph" para="1119">
                    <span class="paranum">1119</span>
                    <div class="bodytext">“ඉක්මවූ රූප සංඥා ඇත්තාවූ සියළු රූප කාය ප්‍රහාණය කළ හට ඇතුළතද, පිටතද, කිසිවක් නැතැයි දක්නාහට ශ්‍රේෂ්ඨයන් වහන්ස එබඳු ඤාණය විචාරමි. මත්තෙහි නුවණ වෙසේද, කෙබඳුදැයි” ආයුෂ්මත් පොසාල තෙමේ විචාළේය.</div>
                </div>
                <div class="paragraph" para="1120">
                    <span class="paranum">1120</span>
                    <div class="bodytext">භාග්‍යවතුන් වහන්සේ “පොසාලය, සියලු විඤ්ඤාණයන් පිහිටන තැන් තථාගතතෙමේ දන්නේ ආකිඤ්චඤ්ඤායතනයයෙහිවූ මේ පුද්ගලයා දනියි.</div>
                </div>
                <div class="paragraph" para="1121">
                    <span class="paranum">1121</span>
                    <div class="bodytext">“ආකිඤ්චඤ්ඤායතනය උපදවන කර්මයද, අරූපභව ආශාව, සංයෝජනයයි මෙසේ මෙසේ දැන එහි විදර්ශනා කරයි. වැඩ නිමවන ලද්දාවූ ඒ බ්‍රාහ්මණයාට මේ ඤාණය වේ.”</div>
                </div>
            </div>
            <div class="centre ct_sutta ending">පොසාලමාණවපුච්ඡා චුද්දසමා නිට්ඨිතා.</div>
        </div>
        <div class="subhead ct_sutta" node-id="411416">
            <span class="subhead ct_sutta">15. මොඝරාජ සූත්‍රය</span>
            <div class="subhead-contents">
                <div class="paragraph" para="1122">
                    <span class="paranum">1122</span>
                    <div class="bodytext">“මම දෙවාරයක් විචාළෙමි. තුන්වෙනි වාරයෙහි විශුද්ධිදෙවිවූ ඍෂිතෙමේ මාගේ ඇසීම ප්‍රකාශ කරන්නෙහියයි” ආයුෂ්මත් මොඝරාජතෙමේ කීයේය.</div>
                </div>
                <div class="paragraph" para="1123">
                    <span class="paranum">1123</span>
                    <div class="bodytext">“මෙලොවද, පරලොවද, දෙවියන් සහිත බ්‍රහ්මලෝකයද යන මේ තැන්හි කීර්ති ඇති ගෞතමයන් වහන්සේගේ දෘෂ්ටි නොදනිමි.</div>
                </div>
                <div class="paragraph" para="1124">
                    <span class="paranum">1124</span>
                    <div class="bodytext">“මෙසේ උතුම් දේ දක්නාවූ බුදුරජාණන් වෙත ප්‍රශ්න ඇසීම ප්‍රයෝජන කොට පැමිණියේවෙමි. කෙසේ නොම බලන්නාහු මාරතෙම නොදකීදැයි” (මොඝරාජ තෙම ප්‍රශ්න කළේය.)</div>
                </div>
                <div class="paragraph" para="1125">
                    <span class="paranum">1125</span>
                    <div class="bodytext">“මොඝරාජය, හැම කල්හි සිහි ඇත්තේ ලෝකය ශුන්‍ය වශයෙන් බලව ආත්ම දෘෂ්ටිය තරණය කොට සිටියේ මාරයා ඈත්කළේ වන්නේය. මෙසේ ලොව බලන්නහු මාරතෙම නොදක්නේය.”</div>
                </div>
            </div>
            <div class="centre ct_sutta ending">මොඝරාජමාණවපුච්ඡා පන්නරසමා නිට්ඨිතා.</div>
        </div>
        <div class="subhead ct_sutta" node-id="411417">
            <span class="subhead ct_sutta">16. පිංගිය සූත්‍රය</span>
            <div class="subhead-contents">
                <div class="paragraph" para="1126">
                    <span class="paranum">1126</span>
                    <div class="bodytext">“දුර්වලවූ, දුර්වර්ණවූ වයස්ගත කෙනෙක්වීමි. ඇස පෙණීම අඩුය, ඇහීම අපහසුය. අතර සිහිමුලාව මම නොනසිම්වා, ඉපදීම හා ජරාවගේ දුරුකිරීම මෙහිදීම මම දැනගනිම්ද? එබඳු ධර්මයක් දේශනා කරණු මැනවයි’ පිංගියතෙම කීයේය.</div>
                </div>
                <div class="paragraph" para="1127">
                    <span class="paranum">1127</span>
                    <div class="bodytext">“පිංගිය, රූප හේතුවෙන් වෙහෙසෙනු ලබන්නවුන් දැක රූප හේතුවෙන්ම ජනයෝ පෙළෙත්. පිංගිය, එහෙයින් තෝ ප්‍රමාදනුවූයේ නැවත නොලැබීම පිණිස, රූපය දුරු කරවයි” භාග්‍යවතුන් වහන්සේ වදාළහ.</div>
                </div>
                <div class="paragraph" para="1128">
                    <span class="paranum">1128</span>
                    <div class="bodytext">“සතර දිශාවෙහිද සතර අනුදිශාවෙහිද, උඩ, යට යන මේ දශ දිශාවෙහිම ඔබවහන්සේ නොදැකී. නොඇසූ, ස්පර්ශ නොකළ දෙයක් නැත. එසේම, ලෝකයෙහි නොදන්නා කිසිවක් නැත. මෙහි ජාති, ජරාවගේ දුරුකිරීමට යම් ධර්මයක් මම දැනගනිම්ද, ඒ ධර්මය දේශනාකරණු මැනවයි. පිංගියතෙම කීයේය.</div>
                </div>
                <div class="paragraph" para="1129">
                    <span class="paranum">1129</span>
                    <div class="bodytext">“පිංගිය, තෘෂ්ණාවේ ගැලුනාවූ මිනිසුන් බලන්නේ ශාන්තවූ ප්‍රජාව ජරාවෙන් දුරුයයි දැන, එහෙයින් පිංගිය තෝ ප්‍රමාදනුවූයේ නැවත නූපදීම පිණිස තෘෂ්ණාව දුරුකරව්.”</div>
                </div>
            </div>
            <div class="centre ct_sutta ending">පිඞ්ගියමාණවපුච්ඡා සොළසමා නිට්ඨිතා.</div>
        </div>
        <div class="subhead ct_sutta" node-id="411418">
            <span class="subhead ct_sutta">පාරායනත්ථුතිගාථා</span>
            <div class="subhead-contents">
                <div class="paragraph" para="">
                    <div class="bodytext">“භාග්‍යවතුන් වහන්සේ මෙසේ වදාරා මගධ රට වැඩ වාසය කරණසේක් පාෂාණක චෛත්‍යයෙහි සිටි බ්‍රාහ්මණයන් දහසය දෙනෙකුන් විසින් ආරාධනා කරණ ලද්දේ ඇසූ ප්‍රශ්න විසඳූසේක. එක් ප්‍රශ්නයකගේ අර්ථය දැන, ධර්මය දැන ධර්මානුධර්මයෙහි පිළිපදනේ නම් ජාති, ජරා, මරණයාගේ කෙළවරට යන්නේය. මේ ධර්මයෝ (පුද්ගලයා) එතරට යවන බැවින් මේ ධර්ම ක්‍රමයට “පාරායන” යයි තවත් නමෙකි.</div>
                </div>
                <div class="paragraph" para="1130">
                    <span class="paranum">1130</span>
                    <div class="bodytext">අජිතය, තිස්ස මෙත්තෙය්‍යය, පුණ්ණකය එසේම මෙත්තගුය, ධොතකය, උපසීවය, නන්දය, එසේම හේමකය,</div>
                </div>
                <div class="paragraph" para="1131">
                    <span class="paranum">1131</span>
                    <div class="bodytext">තොදය්‍යය කප්ප යන දෙදෙනාය නුවණැති ජතුකණ්ණිය, භද්‍රාවුධය, උදයය, පොසාල බ්‍රාහ්මණය, ප්‍රඥාවත් මොඝරාජය, පිංගිය මහාඍෂිවරයාය</div>
                </div>
                <div class="paragraph" para="1132">
                    <span class="paranum">1132</span>
                    <div class="bodytext">යන මොවුහු මහර්ෂීවූ චරණ ධර්මයන්ගෙන් යුක්තවූ බුද්ධ ශ්‍රේෂ්ඨයන් වහන්සේ වෙත නිපුණවූ ප්‍රශ්නයන් විචාරනු පිණිස පැමිණියාහ.</div>
                </div>
                <div class="paragraph" para="1133">
                    <span class="paranum">1133</span>
                    <div class="bodytext">යම්බඳුවූ ඒ ප්‍රශ්නයන් විචාරණලද ඔවුන්ට බුදුරජ තෙම විසඳා වදාළසේක. මුනිතෙම ප්‍රශ්න විසඳීමේදී බ්‍රාහ්මණයන් සන්තොෂ කළසේක.</div>
                </div>
                <div class="paragraph" para="1134">
                    <span class="paranum">1134</span>
                    <div class="bodytext">සතුටුවූ ඔවුහු පසැස් ඇති සූර්යබන්ධුවූ උතුම් නුවණැති බුදුරදුන් වෙත බඹසර හැසුරුණාහ.</div>
                </div>
                <div class="paragraph" para="1135">
                    <span class="paranum">1135</span>
                    <div class="bodytext">යම්සේ බුදුරදුන් විසින් දේශනාකරණලද එක එකම ප්‍රශ්නයක පවා යමෙක් පිළිපදනේද, ඔහු මෙතරින් එතරට යන්නේය.</div>
                </div>
                <div class="paragraph" para="1136">
                    <span class="paranum">1136</span>
                    <div class="bodytext">“උතුම් මාර්ගය වඩන්නේ මෙතරින් එතරට යන්නේය ඒ මාර්ගය පරතෙර ගමනට ප්‍රයෝජන බැවින් පාරායනයයි කියයි.</div>
                </div>
            </div>
        </div>
        <div class="subhead ct_sutta" node-id="411419">
            <span class="subhead ct_sutta">පාරායනානුගීතිගාථා</span>
            <div class="subhead-contents">
                <div class="paragraph" para="1137">
                    <span class="paranum">1137</span>
                    <div class="bodytext">“නිර්මලවූ උතුම් ප්‍රඥා ඇති ආශා රහිත කෙළෙස් වනයන් නැති ශ්‍රේෂ්ඨයන් වහන්සේ යම්සේ දැක්කේද, එසේ දේශනාකළසේක. පාරායන ධර්මය අනුව ගියෙමි. කවර කරුණක් නිසා බොරු කියම්දැයි පිංගියතෙම” කීයේය.</div>
                </div>
                <div class="paragraph" para="1138">
                    <span class="paranum">1138</span>
                    <div class="bodytext">“මානය හා ගුණමකුකම දුරුකළ ගෙවා දැමූ කෙලෙස් මල හා මෝහය ඇති බුදුරදුන්ගේ ගුණ වර්ණනාවෙන් යුක්ත වචනය” දැන් මම කියන්නෙමි.</div>
                </div>
                <div class="paragraph" para="1139">
                    <span class="paranum">1139</span>
                    <div class="bodytext">“පසැස් ඇති මෝහ අඳුර නසන චතුරාර්ය සත්‍යය අවබෝධකළ ලෝකයාගේ කෙළවරට ගිය, සියලු භවයන් ඉක්මවූ කෙළෙස් නැති සියලු දුක් දුරුකළ සත්‍යවූ ‘බුද්ධ’ යන නම් ඇති උන්වහන්සේ බ්‍රාහ්මණවූ මා විසින් ආශ්‍රය කරණ ලද්දේ වෙමි.</div>
                </div>
                <div class="paragraph" para="1140">
                    <span class="paranum">1140</span>
                    <div class="bodytext">“යම්සේ පක්ෂිතෙම කුඩා වනය හැර බොහෝ ගෙඩි වර්ග ඇති මහවනයට යේද මෙසේම මමද ස්වල්ප නුවණ ඇතියන් අත්හැර බොහෝ දිය ඇති විලට යන හංසයාමෙන් මෙහි පැමිණියෙමි.</div>
                </div>
                <div class="paragraph" para="1141">
                    <span class="paranum">1141</span>
                    <div class="bodytext">“මත්තෙහි ගෞතම ශාසනය වන්නේයයි යමෙක් මට ප්‍රකාශ කළෝද සිතීම් ඇතිකරවමින් ඒ සියල්ල එසේම විය.</div>
                </div>
                <div class="paragraph" para="1142">
                    <span class="paranum">1142</span>
                    <div class="bodytext">“අවිද්‍යාන්ධකාරය දුරුකරන්නාවූ අසහායවූ සූර්යයාවූ උන්වහන්සේ ශ්‍රේෂ්ඨ ඉපදීම ඇතිසේක. ඥාණධජවූ ගෞතම සේක. බොහෝ ප්‍රඥා ඇති ගෞතමසේක.</div>
                </div>
                <div class="paragraph" para="1143">
                    <span class="paranum">1143</span>
                    <div class="bodytext">“යම් බුදුකෙනෙක් මෙලොව පලදෙන කල්නොයවා විපාක දෙන ධර්මය දේශනා කළසේක්ද කෙලෙස් උවදුරු නැති තෘෂ්ණාව දුරුකළ උන්වහන්සේට සමාන කළ යුත්තක් නැත.</div>
                </div>
                <div class="paragraph" para="1144">
                    <span class="paranum">1144</span>
                    <div class="bodytext">“පිංගිය, ඥානධජවූ මහා ප්‍රඥා ඇති ඒ බුදුරදුන් කෙරෙන් කිමෙක්ද මොහොතක්වත් වෙන්ව වසන්නෙහිද?</div>
                </div>
                <div class="paragraph" para="1145">
                    <span class="paranum">1145</span>
                    <div class="bodytext">“(මෙහි 19 ඡේදය යොදා ගත යුතුයි.)</div>
                </div>
                <div class="paragraph" para="1146">
                    <span class="paranum">1146</span>
                    <div class="bodytext">“බමුණ, ඥානද්වජවූ බොහෝ ප්‍රඥාඇති ඒ බුදුරදුන් කෙරෙන් මොහොතක්වත් වෙන්ව නොවසමි.</div>
                </div>
                <div class="paragraph" para="1147">
                    <span class="paranum">1147</span>
                    <div class="bodytext">(මෙහි 19 ඡේදය යොදාගත යුතුයි.)</div>
                </div>
                <div class="paragraph" para="1148">
                    <span class="paranum">1148</span>
                    <div class="bodytext">“රෑ දාවල් දෙක්හි අප්‍රමාද වූයේ ඒ බුදුන් වහන්සේ ඇසින් මෙන් සිතින්ද දකිමි. රාත්‍රියෙහි නමස්කාර කරමින් සිටිමි එයින්ම වෙන් නොවූ බව දනිමි.</div>
                </div>
                <div class="paragraph" para="1149">
                    <span class="paranum">1149</span>
                    <div class="bodytext">“මාගේ ශ්‍රද්ධාවද ප්‍රීතියද යහපත් සිතද සිහි ඇති බවද ගෞතම ශාසනයෙන් ඉවත් නොවෙත් මහාප්‍රඥා ඇති බුදුරජ තෙම යම් යම් දිශාවක ගමන් කෙරේද, ඒ ඒ දිශාවට නැමුනේ වෙමි.</div>
                </div>
                <div class="paragraph" para="1150">
                    <span class="paranum">1150</span>
                    <div class="bodytext">“දුර්වල ශරීර ඇති වයස්ගතවූ මාගේ ශරීරය ඒ නිසාම ඒ බුදුන් වෙත නොයයි, සිහි ඇති ස්වල්ප ගමනින් නිතර යමි. බ්‍රාහ්මණය, යම්තැනක බුදුරදුන්වේද මාගේ සිත එහිමය.</div>
                </div>
                <div class="paragraph" para="1151">
                    <span class="paranum">1151</span>
                    <div class="bodytext">“කාම මඩෙහි නිදන්නේ සැලෙන්නේ, ශාස්තෘවරයෙකුගෙන් ශාස්තෘවරයෙකු වෙත ගියෙමි. ඉක්බිති කාමාදී සැඩවතුරු තරණය කළ කෙලෙස් නැති බුදුන්වහන්සේ දිටිමි.</div>
                </div>
                <div class="paragraph" para="1152">
                    <span class="paranum">1152</span>
                    <div class="bodytext">“යම්සේ වක්කලිතෙම ශ්‍රද්ධාව මුදා රහත්වූයේද භද්‍රාවුධ යම්සේද, ආලවී ගෞතමතෙම යම්සේද, එමෙන්ම ඔබද ශ්‍රද්ධාව මුදව, පිංගිය, ඔබ නිර්වාණයට යන්නෙහිය.</div>
                </div>
                <div class="paragraph" para="1153">
                    <span class="paranum">1153</span>
                    <div class="bodytext">“මුනීන්ද්‍රයන් වහන්සේගේ මේ වචනය අසා බොහෝ සෙයින් පැහැදුනෙමි. දුරුකළ මෝහාදිය ඇති සම්‍යක් සම්බුද්ධ තෙම කෙලෙස් හුල් නැති ඉක්මන් වැටහීමක් ඇති කෙනෙකි.</div>
                </div>
                <div class="paragraph" para="1154">
                    <span class="paranum">1154</span>
                    <div class="bodytext">“ඉතා උසස් ධර්මය දැන හීන ප්‍රණීත සියල්ල දත්සේක ශාස්තෘතෙම ප්‍රශ්නයක් කෙළවර කළසේක. සැක නැතැයි දන්වනසේක.</div>
                </div>
                <div class="paragraph" para="1155">
                    <span class="paranum">1155</span>
                    <div class="bodytext">“රාගාදියෙන් නොසෙලවෙන වෙනස් නොවෙන යම් ඒ බුදුන් වහන්සේට සමාන කළ යුත්තක් නැත, ඒකාන්තයෙන් නිර්වාණ ධාතුවට යන්නෙමි. මෙහි සැකයක් නැත. මිදුනු සිත් ඇත්තේයයි මෙසේ මා දරව.”</div>
                </div>
            </div>
        </div>
    </div>
    <div class="centre ct_vagga ending">පාරායණ වර්ගය නිමි.</div>
</div>
<chapter-ending>
    <div class="paragraph udana" para="udana"></div>
    <div class="centre ct_book ending">සූත්‍රනිපාතය නිමි.</div>
</chapter-ending>