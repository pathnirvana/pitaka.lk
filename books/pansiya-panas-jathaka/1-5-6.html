<!DOCTYPE html>
<html>
<head>
    <meta charset="UTF-8">
    <title>විශාඛාවගේ පූර්වාරාම පූජාව - පන්සිය පණස් ජාතකය</title>
    <meta name="description" content="පන්සිය පණස් ජාතකය - ජාතක අටුවාව">
    <meta property="og:type" content="article">
    <meta property="og:title" content="විශාඛාවගේ පූර්වාරාම පූජාව - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#1-5-6"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="1.html">බුද්ධ වංශය, බුදුරදුන්ගේ ජීවිත කථාව.</a><i class="material-icons">navigate_next</i><a class="button" href="1-5.html">සන්තිකේ නිදාන කථාව</a></nav>
  <div class="heading-bar">
    <h3>විශාඛාවගේ පූර්වාරාම පූජාව</h3><i class="material-icons star-icon undefined" data-bookmark="{&quot;ids&quot;:[1,5,6],&quot;headings&quot;:[&quot;බුද්ධ වංශය, බුදුරදුන්ගේ ජීවිත කථාව.&quot;,&quot;සන්තිකේ නිදාන කථාව&quot;,&quot;විශාඛාවගේ පූර්වාරාම පූජාව&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="1-5-6.html">share</i>
  </div>
  <p>තවද අප භාග්‍යවත් වූ බුදුරජාණන් වහන්සේ ඉතිරි ජීවිතය පසු කළ පරිදි පූජාවලිය, ශ්‍රී සද්ධර්මාවාද සංග්‍රහය ආදී ධර්ම
    ප්‍රකරණයන්හි විස්තරව ආයේ වී නමුදු, ඒ සියල්ල මෙයට අන්තර්ගත කිරීමෙන් ග්‍රන්ථ බාහුල්‍ය වන බැවින් මෙතැන් සිට ඉතා
    සංක්ෂේපයෙන් දක්වනු ලැබේ.</p>
  <p>මේ කපට ලක්ෂයක් වන කපින් මත්තෙහි ලොව පහළ වූ පියුමතුරා නම් බුදුරජාණන් වහන්සේගේ සමයෙහි එක් උපාසිකාවක් ඒ බුදුන්
    ප්‍රමුඛ මහ සඟනට මහ දන් පවත්වා, ඒ බුදුන් පාමුලෙහි වැඳ වැටී, “මතු නුඹ වහන්සේ වැනි බුදු කෙනෙකු හට අග්‍ර
    උපස්ථායිකාව වෙම්වා” යි ප්‍රාර්ථනා කොට, එතැන් පටන් කල්ප ලක්ෂයක් මුළුල්ලෙහි දෙව් මිනිස් සැප අනුභව කොට අවුත්,
    අප භාග්‍යවතුන් වහන්සේගේ කාලයෙහි භද්දිය නුවර මෙන්ඩක මහා සිටුතුමාගේ පුත් ධනඤ්ජය සිටුතුමා නිසා සුමනා දේවීන් කුස
    පිළිසිඳ දස එකඩ මස් ඇවෑමෙන් මව් කුසින් බිහි වූ කල “විශාඛාවෝ ය” යි නම් තැබූහ.</p>
  <p>ඒ සිටු කුමාරිකාව සත් හැවිරිදි කල එම නුවරට බුදුන් වැඩි පුවත අසා, බුදුන් දකිනු පිණිස පන්සියයක් කුමාරිකාවන් හා
    පෙර මගට ගොස් බුදුන් දැක වැඳ බණ අසා සහපිරිවරින් සෝවාන් ඵලයෙහි පිහිටා, එයින් මෑත භාගයෙහි සැවැත් නුවර මිගාර
    සිටුතුමාගේ පුත් පූර්ණ වර්ධන කුමාරයන් හා විවාහ මඟුල් බන්ධනයෙන් බැඳී, තමන් සතු මේඝලතා පලඳනාව විකුණා මුදල් කොට,
    එයින් කෝටි විසි හතක් ධන සම්පත් වියදම් කොට සැවැත් නුවරට නැගෙනහිර දික් භාගයෙහි දහසක් ගබඩාවලින් යුක්තව රන්
    තොරන් පලඳවා කරවන ලද ‘පූර්වාරාම’ නම් වූ මහා විහාරය, අසූ මහා ශ්‍රාවකයන් ඇතුළු වූ සතළිස් දහස් පන්සිය අසූ එක්
    නමක් පමණ බුදු පාමොක් මහ සඟනට, බුදුන් අත පැන් වත්කොට පූජා කළාහුය.</p>
  <div class="image-placeholder" data-prompt="Masterpiece, Ancient South Asian painting style, No Frame, No Cracks, No Fading, high quality, sharp focus. Visakha, a noblewoman of exquisite beauty adorned in fine silks but without her heavy jewelry, standing in front of the magnificent Purvarama monastery. The monastery is a multi-storied wooden structure with golden decorations and thousand chambers, located to the east of the city. She is respectfully offering the monastery to the Buddha and a large gathering of monks. The setting is a bright, clear morning.">
    <img src="../jathaka-images/8_img_3.jpeg" class="story-image" alt="Story Illustration">
    <span class="img-label">විශාඛා මහා උපාසිකාව විසින් පූර්වාරාම විහාරය පූජා කිරීම</span>
  </div>
  <nav class="bottom"><a class="button prev" href="1-5-5.html"><i class="material-icons">arrow_back</i>අනාථපිණ්ඩික සිටුතුමා සහ ජේතවනාරාම පූජාව</a><a class="button next" href="1-5-7.html">යමා මහා පෙළහර සහ තව්තිසා භවනයට වැඩම කිරීම <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>