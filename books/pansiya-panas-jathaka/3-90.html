<!DOCTYPE html>
<html>
<head>
    <meta charset="UTF-8">
    <title>90. ලිත්ත ජාතකය - පන්සිය පණස් ජාතකය</title>
    <meta name="description" content="පන්සිය පණස් ජාතකය - වේරගොඩ අමරමෝලි හිමි">
    <meta property="og:type" content="article">
    <meta property="og:title" content="90. ලිත්ත ජාතකය - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-90"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="3.html">ජාතක කථා</a></nav>
  <div class="heading-bar">
    <h2>90. ලිත්ත ජාතකය</h2><i class="material-icons star-icon undefined" data-bookmark="{&quot;ids&quot;:[3,90],&quot;headings&quot;:[&quot;ජාතක කථා&quot;,&quot;90. ලිත්ත ජාතකය&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="3-90.html">share</i>
  </div>
  <div class="subhead">වර්තමාන කථාව</div>
  <p>තවද එක් සමයෙක්හි ගෞතම ගෝත්‍රයෙහි උපන්නා වූ අපගේ තිලෝගුරු බුදුරජාණන් වහන්සේ සැවැත් නුවර නිසා දෙව්රම් වෙහෙර වැඩ වසන සේක්, මේ ජාතකය දේශනා කරන ලද්දේ චීවරාදී වූ චතුර්විධ ප්‍රත්‍යය ලදින්, එය නුවණින් නොවිමසා වළඳන්නා වූ පෘථග්ජන භික්ෂූන් වහන්සේලා අරභයා ය.</p>
  <p>ඒ කෙසේද? යතහොත්,</p>
  <p>එක් සමයෙක්හි බොහෝ භික්ෂූන් වහන්සේලා බොහෝ චීවරාදී චතුර්විධ ප්‍රත්‍යය ලදින්, බොහෝ සෙයින්ම එය නුවණින් නොවිමසා (නොපස්විකා) වළඳන සේක. එසේ නුවණින් මෙනෙහි නොකොට චීවරාදී ප්‍රත්‍යය ප්‍රයෝජන විඳිනා බොහෝ භික්ෂූන් වහන්සේලා, බොහෝ නිරා දුකින් හෝ තිරිසන් අපායෙහි හෝ ප්‍රේතාත්මභාවයෙහි හෝ ඉපිද එම දුකින් නොමිදෙන සේක.</p>
  <p>ශාස්තෘ වූ සම්මා සම්බුදුරජාණන් වහන්සේ මේ කාරණය දිවැසින් දැක වදාරා, භික්ෂූන් වහන්සේට අනේකාකාරයෙන් ප්‍රත්‍යවේක්ෂා නොකොට වැළඳීමෙහි ආදීනව දක්වා වදාරා බණ වදාරණ සේක්, “මහණෙනි, මේ ප්‍රියශීලී භික්ෂූන් විසින් චතුර්විධ ප්‍රත්‍යය ලදින්, නුවණින් නොවිමසා වැළඳීම නොකටයුතු වන්නේය. එසේ හෙයින් මෙතැන් පටන් ගෙන මහණෙනි, නුවණින් විමසා (පස්විකා) වළඳව” යි වදාරා ප්‍රත්‍යවේක්‍ෂා කරන්නා වූ ක්‍රම දක්වන සේක.</p>
  <p>“මහණෙනි, මාගේ ශාසනයෙහි යම් භික්ෂු කෙනෙක් තෙම ‘සීතස්සපටිඝාතාය’ යනාදීන් ඒ ඒ ප්‍රත්‍යයට සුදුසු පරිද්දෙන් ප්‍රත්‍යවේක්ෂා පාලිය වදාරා, ‘මහණෙනි, මෙපරිද්දෙන් චීවරාදී චතුර්විධ ප්‍රත්‍යය ලදින් නුවණින් විමසා වැළඳීම සුදුසු වන්නේය’ යි වදාරා, ‘එම්බා මහණෙනි, මේ නුවණින් නොවිමසා (නොපස්විකා) වැළඳීම නම් උග්‍ර විෂයක් අනුභව කරන්නා හා සමාන වන්නේය. විෂ අනුභව කිරීමෙහි ආදීනව නොදන්නා වූ පුරාතනයෙහි කිසි සත්ත්ව කෙනෙක් විෂ අනුභව කොට අවසන්හි බොහෝ දුකට පැමිණියාහ’” යි වදාරා ආරාධිත වූ බුදුරජාණන් වහන්සේ ඉකුත් වත් දක්වා වදාළ සේක.</p>
  <div class="subhead">අතීත කථාව</div>
  <p>හේ කෙසේද? යත හොත්,</p>
  <p>යටගිය දවස බරණැස් නුවර බ්‍රහ්මදත්ත නම් රජ්ජුරු කෙනෙකුන් රාජ්‍ය කරණ සමයෙහි, පුරණ ලද පාරමිතා ඇති අප මහ බෝසතාණෝ එක්තරා මහා සම්පත් ඇති කුලයක ඉපද, වැඩිවිය පැමිණ දූ කෙළියෙහි ලෝභ ඇතිව අක්ෂ ධූර්තව (සූදු කෙළින්නෙක්ව) වසන්නාහුය.</p>
  <p>තවද එසමයෙහි වංචාවෙන් දූ කෙළ අනුන් පරදවන්නා වූ අක්ෂ ධූර්තයෙක් ද විය. එකල්හි ඒ සොරහු අක්ෂ ධූර්ත නොව බෝධිසත්ත්වයන් හා සමග දූ කෙළිනේ, තමා දිනන කල්හි කෙළි මඩුල්ල නොබිඳිනේය. තමා පරදින කල්හි පසඇට (දාදු කැට) මුඛයට දමා “පස ඇට නැතිව ගියේය” යි පවසා කෙළි මඩුල්ලත් බිඳ නැගී යන්නේය.</p>
  <div class="image-placeholder" data-prompt="Masterpiece, Full screen, Full bleed, Edge to edge, Pristine Ancient South Asian painting style, Vibrant colors, high quality, sharp focus. An intense scene in an ancient Indian gambling hall. The Bodhisatta, depicted with golden skin, white robes, and a top knot, sits calmly at a low wooden table with a dice board. Opposite him, a cunning rogue gambler is in the act of quickly putting a dice into his mouth to hide it. The background shows distinct architectural details of ancient Benares with warm, ambient lighting. The expression of the Bodhisatta is observant and wise, while the rogue looks shifty and deceptive.">
    <img src="../jathaka-images/101_img_1.jpeg" class="story-image" alt="Story Illustration">
    <span class="img-label">බෝසතාණන් ඉදිරියේ වංචනික දූ පෝ තෙම දාදු කැටය මුවට දමා ගැනීම.</span>
  </div>
  <p>බෝධිසත්ත්වයෝ ඔහුගේ කාරණය දැන, “යහපත, ඊට සුදුස්සක් කෙරෙමි” යි සිතාගෙන, පසඇට ඇරගෙන තමන්ගේ ගෙයිදී විෂයෙන් පසඇට දෙතුන් වැනිව රඳා ගෙන (විෂ පොවා), නැවත නැවත විෂ පෙවූ පස ඇට ගෙන ධූර්තයා සමීපයට ගොසින් “සබඳ, දූ කෙළිමු” යැයි කියා කීහ. ධූර්තයා “යහපතැ” යි කියා කෙළි මඩුල්ල සරහා ඔහු හා සමඟ කෙළිනේ, තමා පරදින අවස්ථාවෙහි එයින් එක් පසඇටක් ඇරගෙන මුඛයට දැමුයේය.</p>
  <p>ඉක්බිති මහ බෝසතාණෝ ඌ එසේ පසඇට ඇරගෙන මුඛයට දමන නියාව දැක, “යහපත යහළු, තෙපි ගිලපියව. මතු මින් මෙසේ වූ දෙයක් වෙයි කියා දැනගණුව” යි මතුවන ආදීනව දක්වන්නේය. “යහළු, තෙපි දැන් වංචාවෙන් පස ඇට ගිලිතත්, උග්‍ර විෂයෙන් පෙවූ බව හේතුකොටගෙන අවසන්හි බලවත් වූ දුක් වේදනාවට පැමිණෙන්නෙහිය” යි බෝධිසත්ත්වයන් මෙසේ කියා උන් කලට, ධූර්තයා තම විෂයෙන් මූර්ජාවෙමින් ඇදෙක පෙරළා කර මිය නමා ගෙන වැටුණේය.</p>
  <p>බෝධිසත්ත්වයෝ වනාහි “මා නිදුක්හු නිසා මෙවැනි අඥානයකු නැසී යාම සුදුසු නොවන්නේය, මෝහට මා ජීවිත දානය දීම වටනේය” යි සිතා, ඖෂධයෙන් පරිභාවිත කරන ලද බෙහෙත් යෝගයන් ඔහු අනුභව කරවා විෂය වමනය කරවා, එළඟිතෙල්, මී, සකුරු ආදී වූ සීනි සහ භෝජනයක් අනුභව කරවා, ඔහු නිරෝගී කොට “මතු මෙබන්දක් නොකරව” යි අවවාද කියා, දිවි පමණින් දන් දී පින්කම් කෙරෙමින් තමන්ගේ කම් වූ පරිද්දෙන් මිය පරළොව ගියාහ.</p>
  <div class="subhead">ජාතක සමාදානය</div>
  <p>ශාස්තෘ වූ බුදුරජාණන් වහන්සේ මේ ධර්ම දේශනාව ගෙනහැර දක්වා වදාරා, “එම්බා මහණෙනි, නුවණින් නොවිමසා (නොපස්විකා) වළඳන චතුර්විධ ප්‍රත්‍යය නම් විෂ අනුභව කිරීමක් හා සදෘශය” යි වදාරා මේ ජාතකය පූර්වාපර සන්ධි ගලපා වදාළ සේක.</p>
  <p>“එකල්හි ප්‍රඥාසම්පන්න අක්ෂ ධූර්තයාණෝ නම් දැන් බුදු වූ මම්ම වේදැයි” යි තමන් වහන්සේ දක්වා වදාළ සේක.</p>
  <nav class="bottom"><a class="button prev" href="3-89.html"><i class="material-icons">arrow_back</i>89. අකතඤ්ඤු ජාතකය</a><a class="button next" href="3-91.html">91. මහාසාර ජාතකය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>