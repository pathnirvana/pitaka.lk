<!DOCTYPE html>
<html>
<head>
    <meta charset="UTF-8">
    <title>සිඛී බුදුරජුන් - පන්සිය පණස් ජාතකය</title>
    <meta name="description" content="පන්සිය පණස් ජාතකය - ජාතක අටුවාව">
    <meta property="og:type" content="article">
    <meta property="og:title" content="සිඛී බුදුරජුන් - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#1-3-22"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="1.html">බුද්ධ වංශය, බුදුරදුන්ගේ ජීවිත කථාව.</a><i class="material-icons">navigate_next</i><a class="button" href="1-3.html">දූරේ නිදාන කථාව</a></nav>
  <div class="heading-bar">
    <h3>සිඛී බුදුරජුන්</h3><i class="material-icons star-icon undefined" data-bookmark="{&quot;ids&quot;:[1,3,22],&quot;headings&quot;:[&quot;බුද්ධ වංශය, බුදුරදුන්ගේ ජීවිත කථාව.&quot;,&quot;දූරේ නිදාන කථාව&quot;,&quot;සිඛී බුදුරජුන්&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="1-3-22.html">share</i>
  </div>
  <p>විපස්සී බුදුන් වහන්සේට අපර භාගයෙහි මෙයින් කල්ප තිස් එකකට පෙර වූ එකම කපක සිඛී සහ වෙස්සභූ යන බුදුන් වහන්සේලා
    දෙනමක් උපන්හ. සිඛී බුදුන් වහන්සේට ද ශ්‍රාවක සමාගම් තුනකි. පිළිවෙලින් භික්ෂූන් ලක්‍ෂයක් ද, අසූ දහසක් ද,
    සැත්තෑ දහසක් ද රැස්වූහ. එදවස බෝසතාණෝ අරින්දම නම් රජෙක් ව, බුදුපාමොක් මහ සඟනට සිවුරු සහිත මහ දන් පවත්වා, සත්
    රුවනින් සැරසූ හස්ති රත්නයක් ද, ඇතෙකුගේ ප්‍රමාණයට කැප භාණ්ඩ ද පූජා කළහ. උන්වහන්සේ ද බෝසතුන් “මෙයින් එක් තිස්
    වැනි කල්පයෙහි නුඹ බුදු වන්නේය” යි ප්‍රකාශ කළහ. ඒ බුදුරජුන්ගේ විස්තර මෙසේය:</p>
  <ol>
    <li>නගරය: අරුණවතී</li>
    <li>පියා: අරුණ රජ (ක්‍ෂත්‍රිය)</li>
    <li>මව: පභාවතී දේවිය</li>
    <li>අගසව්වෝ: අභිභූ සහ සම්භව මහරහතන් වහන්සේලා</li>
    <li>උපස්ථායක: ඛේමංකර තෙරණුවෝ</li>
    <li>අග්‍ර ශ්‍රාවිකාවෝ: සඛිලා (මඛිලා) සහ පදුමා තෙරණියෝ</li>
    <li>බෝධිය: ඇටඹ ගස (පුණ්ඩරීක)</li>
    <li>ශරීර උස: හැත්තෑ රියනකි. ශරීර ප්‍රභාව යොදුන් තුනක් පැතිරී පැවතුණි.</li>
    <li>ආයු කාලය: වසර හැත්තෑ දහසකි.</li>

  </ol>
  <p>විපස්සී බුදුන් වහන්සේට පසුව, දෙපා ලාභීන්ගෙන් උතුම් වූ, අසම වූ, ප්‍රතිපුද්ගලයෙකු නැති සිඛී නම් ජිනේන්ද්‍රයන්
    වහන්සේ පහළ වූ සේක.</p>
  <nav class="bottom"><a class="button prev" href="1-3-21.html"><i class="material-icons">arrow_back</i>විපස්සී බුදුරජුන්</a><a class="button next" href="1-3-23.html">වෙස්සභූ බුදුරජුන් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>