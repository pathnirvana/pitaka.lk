<!DOCTYPE html>
<html>
<head>
    <meta charset="UTF-8">
    <title>29. කණ්හ ජාතකය - පන්සිය පණස් ජාතකය</title>
    <meta name="description" content="පන්සිය පණස් ජාතකය - වේරගොඩ අමරමෝලි හිමි">
    <meta property="og:type" content="article">
    <meta property="og:title" content="29. කණ්හ ජාතකය - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-29"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="3.html">ජාතක කථා</a></nav>
  <div class="heading-bar">
    <h2>29. කණ්හ ජාතකය</h2><i class="material-icons star-icon undefined" data-bookmark="{&quot;ids&quot;:[3,29],&quot;headings&quot;:[&quot;ජාතක කථා&quot;,&quot;29. කණ්හ ජාතකය&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="3-29.html">share</i>
  </div>
  <div class="subhead">වර්තමාන කථාව: යමක මහා ප්‍රාතිහාර්යය</div>
  <p>තවද එක් සමයෙක්හි තිලෝගුරු බුදු රජාණන් වහන්සේ දෙව්රම් වෙහෙර වැඩවසන සේක්, යමක මහා ප්‍රාතිහාර්යය අරභයා මේ ජාතක කථාව වදාළ සේක. සර්වඥයන් වහන්සේ යමක මහා ප්‍රාතිහාර්යය පාා, තව්තිසා දෙව්ලොව වස් වැස, මහා පවාරණ දිනයෙහි සංකස්ස පුර දොරට බැස, මහත් වූ පිරිවරින් ජේතවනාරාමයට වැඩම කළ කල්හි, භික්ෂූන් වහන්සේලා දම්සභා මණ්ඩපයෙහි රැස්ව හිඳ මෙසේ සාකච්ඡා කළහ.</p>
  <p>“ඇවැත්නි, තථාගත නම් වූ සර්වඥයන් වහන්සේ නම් අසම සම වූ ධුරයක් (බරක්) උසුලන සේක. සර්වඥයන් වහන්සේ විසින් උසුලන ලද්දා වූ ඒ වගකීම් සමුදාය උසුලන්නට සමත් වූ අන් කිසි සත්ත්වයෙක් නම් නැත්තේය. මක්ඛලී ගෝසාල ආදී වූ ෂඩ් ශාස්තෘවරු, ‘අපි යමක ප්‍රාතිහාර්යය කරම්හ, අපි යමක ප්‍රාතිහාර්යය කරම්හ’ යි පුරසාරම් දෙඩූ නමුත්, එක ප්‍රාතිහාර්යයකුදු නොකළෝය. සර්වඥයන් වහන්සේ වනාහි ඉතා ආශ්චර්යවත් සේකැ” යි බුදුන් වහන්සේගේ ගුණ කිය කියා උන්සේක.</p>
  <p>එකල්හි සර්වඥයන් වහන්සේ එතැනට වැඩම කොට, “මහණෙනි, දැන් කවර නම් කථාවකින් යුක්තව උනුදැ?” යි විචාරා වදාළ සේක. “ස්වාමීනි, අන් කථාවකින් යුක්තව උනුමෝ නොවම්හ. නුඹ වහන්සේගේ මෙබඳු ගුණ කථාව කිය කියා උනුම්හ” යි කී කල්හි, “මහණෙනි, දැන් මා ඉසිලූ ධුරය කවරෙක් උසුලාද? පෙර තිරිසන් යෝනියෙහි උපන්නා වූ මම ද, මා හා සමාන වූ ධුරය ඇති අන් කිසිවකු නොලද්දෙම් වේදැ” යි වදාරා, අතීත කථාව ගෙනහැර දක්වා වදාළ සේක.</p>
  <div class="subhead">අතීත කථාව: ආර්යක කාළ නම් වෘෂභ රාජයා</div>
  <p>යටගිය දවස බරණැස් නුවර බ්‍රහ්මදත්ත නම් රජ්ජුරු කෙනෙකුන් රාජ්‍යය කරන කල්හි, අප මහ බෝසතාණෝ ගව යෝනියෙහි උපන්නාහුය. ඉක්බිත්තෙන් ඔහු බාල අවස්ථාවෙහිම, ඔහුගේ අයිතිකරුවෝ එක් වෘද්ධ වූ ස්ත්‍රියකගේ ගෙයි නවාතැන් ගෙන විසීමේ කුලිය වශයෙන් එම වසු පැටවා ඇයට පවරා දුන්නාහුය. ඒ වෘද්ධ ස්ත්‍රිය මහ බෝසතාණන්ව කැඳ බත් ආදියෙන් පෝෂණය කරමින්, තමාගේම පුත් තනතුරෙහි තබා හදා වඩා ගත්තීය. ඒ තෙමේ ‘ආර්යක කාළ’ (ආච්චිගේ කළුවා) යයි මේ නමින් ප්‍රසිද්ධව වැඩිවිය පැමිණියේය.</p>
  <p>හෙතෙම අංජන වර්ණව (කළු පැහැයෙන් බැබළෙමින්), ගමේ අනෙක් ගොනුන් හා කැටිව ඇවිදින්නේය. ඔහු ඉතා යහපත් ශීලාචාර ගතිගුණවලින් යුක්තය. ගමේ දරුවෝ ඔහුගේ අඟේත්, කරේත් එල්ලීගෙන ඇවිදිති. වලිගය අල්ලාගෙන ඇවිදිති. පිටට නැගීත් ඇවිදිති. ඒ වෘෂභයා එක් දවසක් මෙසේ සිතුවේය.</p>
  <p>“මාගේ මෑණියෝ ඉතා දුක්ඛිතය (දුප්පත්ය). එසේ වුවත් මා පුත් තනතුරෙහි තබා ඉතා දුක සේ පෝෂණය කළාය. එසේ හෙයින් මම කුලී වැඩක් කොට මුන් වහන්සේව මේ දුප්පත්කමින් මුදා ගත්තේ නම් යහපත් වන්නේය” යි සිතා, එතැන් පටන් කුලී වැඩක් සොයමින් ඇවිදින්නේය.</p>
  <div class="subhead">ගැල් පන්සියය ගොඩ ගැනීම</div>
  <p>ඉක්බිත්තෙන් එක් දවසක් එක්තරා සාත්තුනායක පුත්‍රයෙක් (වෙළෙන්දෙක්), පන්සියයක් ගැල් (කරත්ත) හා සමග විෂම වූත්, ගැඹුරු වූත් තොටුපළකට බැස ගත්තේය. එහිදී ඔහුගේ ගොනුන්ට ගැල් ගොඩට ඇද ගැනීමට නොහැකි විය. පන්සියයක් ගැල් ගොනුන් වියදඬු පරම්පරාවෙන් (එක පෙළට) යොදන ලද්දාහු නමුත්, එක ගැලක්වත් ගොඩනගාගත නොහැකි විය. බෝධිසත්ත්වයෝ ද ගොන් හා සමග ඒ ඒ තැන්හි ඇවිදිති.</p>
  <p>සාත්තුනායක පුත්‍රයා ද ගොන් ලකුණු දත්තේය. එතෙම, “මේ ගවයින් අතරෙහි මේ ගැල් ගොඩගන්ට සමර්ථ වූ උසස් වෘෂභ ජාතිකයෙක් ඇද්දෝ හෝ” යි පරීක්ෂා කරන්නේ, බෝධිසත්ත්වයන් දැක මෙසේ සිතුවේය: “මේ ආජානේයයා මාගේ ගැල් ගොඩගන්ට සමර්ථ වන්නේය.” ඉක්බිති හෙතෙම, “මොහුගේ ස්වාමිදරුවෝ කවුරු දැ?” යි ගොපල්ලන් අතින් විචාළේය. තවද, “පින්වත්නි, මොහුගේ ස්වාමිදරුවෝ කවුරුද? මම මොහු ගැළෙහි යොදා ගැල් ගොඩ නැගූ කල්හි මිළ දෙමි” යි කීය.</p>
  <p>එකල්හි ගොපොල්ලා කියන්නේ, “අල්වාගෙන යොදාගත මැනව, මෙතන මොහුගේ ස්වාමි දරු කෙනෙක් නැතැ” යි කීය. ඒ සාත්තුනායකයා ඒ බස් අසා, ඔහු ළඟට ගොස් නැහැලනුවක් (නාසය විද දමන ලණුවක්) බැඳ, අදින්නට විය. නමුත් සිටි තැනින් සොලවන්නටවත් ඔහුට නොහැකි විය. බෝධිසත්ත්වයෝ වනාහි, “ගැල් ඇදීමට දෙන කුලිය කී කල්හි යෙමි” යි සිතා නොගියාහුය.</p>
  <p>සාත්තුනායක පුත්‍ර තෙම ඔහුගේ අභිප්‍රාය දැන ආයාචනා කරන්නේ, “පන්සියයක් ගැල් තොප විසින් ගොඩනැගූ කල්හි, එකී එකී ගැලකට කහවණු දෙක බැගින් කුලී කොට, දහසක් දෙමි” යි කීය. එකල්හි බෝධිසත්ත්වයෝ තමන්ම ගියාහුය. ගැල් සමීපයට ගිය බෝධිසත්ත්වයන් දැක, වෙළෙන්දා වෘෂභයාව ගැල්හි යෙදූයේය. එකල්හි බෝධිසත්ත්වයෝ එකම වේගයෙන්ම ගැල් ඔසවා ගොඩ නැගුවාහුය. මෙම ක්‍රමයෙන් සියලු පන්සියයක් ගැල්ම ගොඩ නැගූහ.</p>
  <div class="image-placeholder" data-prompt="Masterpiece, Ancient South Asian painting style, No Frame, No Cracks, No Fading, high quality, sharp focus. [Action] A magnificent, jet-black bull with powerful muscles straining to pull a heavy wooden merchant cart out of a deep, muddy river crossing. [Character Description] The bull, known as Ayyaka Kala, has a glossy coat like collyrium (anjana), large horns, and an intense, determined expression; a wealthy merchant stands nearby watching in awe. [Environment] A rugged, uneven river bank with deep ruts, mud splashing, and a line of other stuck carts in the hazy background. [Lighting/Mood] Golden hour sunlight illuminating the bull's effort, highlighting the tension and strength, heroic and dramatic atmosphere.">
    <img src="../jathaka-images/38_img_1.jpeg" class="story-image" alt="Story Illustration">
    <span class="img-label">මහ බෝසතාණන් වහන්සේ මහා බල යොදා ගැල් ගොඩට අදින අයුරු</span>
  </div>
  <div class="subhead">සාධාරණ කුලිය ලබා ගැනීම</div>
  <p>සාත්තුනායක පුත්‍ර තෙම එකී එකී ගැලකට එකී එකී කහවණුව බැගින් (කලින් පොරොන්දු වූ ගණනින් භාගයක් පමණක්) පන්සියයක් කහවණු පොදි බැඳ, ඒ මහ බෝසතාණන්ගේ කරේ බැන්දේය. ඒ බලා බෝධිසත්ත්වයෝ, “මේ තෙම මට දෙමි යි පළමු නියම කළ කුලිය නොදෙන්නේය. එසේ හෙයින් දැන් මොහුට යන්නට නොදෙමි” යි සිතා ගොස්, සියල්ලටම ඉදිරියෙන් ඇති ගැල හරස් කොට, මග අහුරාගෙන සිටියෝය. කරත්ත ඉවත් කිරීමට උත්සාහ කළ නමුත්, ඔවුන්ට ඒවා ඉවත් කොට ගත නොහැකි විය.</p>
  <p>ඒ වේලෙහි සාත්තුනායක පුත්‍රයා සිතන්නේ, “මේ තෙම තමාට කුලී මදි බව දන්වන්නේ යැ” යි සිතා, එක් වස්ත්‍රයක තවත් දහසින් (කහවණු 500ක්) පොදියක් බැඳ, “මේ තෙම තොප ගැල් ගොඩ නැගූ කුලිය යැ” යි කියා කරෙහි බැඳ එල්වූයේය. (මෙසේ සම්පූර්ණ දහසක් කහවණු ලැබුණි).</p>
  <p>මහ බෝසතාණෝ දහසින් බැඳි පොදිය රැගෙන තම මෑණියන් සමීපයට ගියාහ. ගම්දරුවෝ ඒ දැක, “ආර්යක කාළයන්ගේ කරෙහි ඇත්තේ කුමක්දැ?” යි කියමින් බෝධිසත්ත්වයන් සමීපයට එන්නාහුය. බෝධිසත්ත්වයෝ ඒ කුඩා කොල්ලන් පසුපස එලවා, බිය ගන්වා, දිව යවා මෑණියන් සමීපයට ගියෝය.</p>
  <div class="subhead">මවකගේ ආදරය</div>
  <p>පන්සියයක් ගැල් ගොඩනැගූ බැවින් බෝසතාණන්ගේ ඇස් රතුව, විඩාවට පත්ව මිරිකී ගියා වූ ස්වරූපයක් ඇති විය. වෘද්ධ උපාසිකාව මහ බෝසතාණන්ගේ කරෙහි ඇති දහසින් බැඳි පොදිය දැක, “මේ මුන් විසින් කොයිදී ලබන ලද්දක් දැ?” යි ගොපලු දරුවන් අතින් විචාරා, ඒ පුවත අසා මෙසේ කීවාය:</p>
  <p>“දරුව, මේ කිමෙක්ද? මම තොප ලත් කුලියෙන් ජීවත්වනු කැමැත්තෙම් ද? කුමක් සිතා තෙපි මෙබඳු වූ දුක් අනුභව කළාහු දැ?” යි කියා මහ බෝසතාණන්ව උණු පැන්වලින් නාවා, මුළු ශරීරයේ තෙල් ගල්වා, පැන් පොවා, යහපත් වූ භෝජනය අනුභව කරවා සන්තර්පණය කළාය. උන්වහන්සේ ද ජීවිත පර්යාවසානයෙහි බොධිසත්ත්වයන් හා සමඟ කම් වූ පරිද්දෙන් මිය පරලොව ගියෝය.</p>
  <p>බුදුරජාණන් වහන්සේ, “මහණෙනි, සර්වඥයන් වහන්සේ අසමධුර වූ සේක් දැන් මතු නොවෙයි, පෙරත් අසමධුර වූවෝ ම වේදැ” යි වදාරා, පූර්වාපර සන්ධි ගළපා මේ ‘කණ්හ’ ජාතකය (ආර්යක කාළ කථා පුවත) නිමවා වදාළ සේක.</p>
  <p>“එසමයෙහි වෘද්ධ ස්ත්‍රී නම් මේ උත්පලවර්ණා මහා ස්ථවිරාවය, ආර්යක කාළ නම් වෘෂභයා නම් තිලෝගුරු සම්‍යක් සම්බුදු රජ වූ මම්ම වේදැ” යි තමන් වහන්සේ දක්වා වදාළ සේක.</p>
  <nav class="bottom"><a class="button prev" href="3-28.html"><i class="material-icons">arrow_back</i>28. නන්දිවිශාල ජාතකය</a><a class="button next" href="3-30.html">30. මුනික ජාතකය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>