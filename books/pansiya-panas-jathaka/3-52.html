<!DOCTYPE html>
<html>
<head>
    <meta charset="UTF-8">
    <title>52. චුල්ලජනක ජාතකය - පන්සිය පණස් ජාතකය</title>
    <meta name="description" content="පන්සිය පණස් ජාතකය - වේරගොඩ අමරමෝලි හිමි">
    <meta property="og:type" content="article">
    <meta property="og:title" content="52. චුල්ලජනක ජාතකය - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-52"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="3.html">ජාතක කථා</a></nav>
  <div class="heading-bar">
    <h2>52. චුල්ලජනක ජාතකය</h2><i class="material-icons star-icon undefined" data-bookmark="{&quot;ids&quot;:[3,52],&quot;headings&quot;:[&quot;ජාතක කථා&quot;,&quot;52. චුල්ලජනක ජාතකය&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="3-52.html">share</i>
  </div>
  <div class="subhead">නිදාන කතාව</div>
  <p>තවද, එක් සමයක තිලෝගුරු බුදුරජාණන් වහන්සේ ජේතවනාරාමයෙහි වැඩ වාසය කරන සේක්, වීර්යය අතහැර දැමූ (පසුබට වීර්යය ඇති) එක්තරා භික්ෂූන් වහන්සේ නමක් අරභයා මෙම ජාතක කථාව දේශනා කළ සේක.</p>
  <p>මෙහි වර්තමාන කතාව සහ අතීත කතාව ‘මහාජනක ජාතකයෙහි’ විස්තර වශයෙන් මතු දැක්වෙන්නේය.</p>
  <div class="subhead">වීර්යයේ ආනිශංස</div>
  <p>මේ ජාතක කතාවට අනුව චුලජනක රජ්ජුරුවෝ, ධවල ඡත්‍රය යට පනවන ලද රාජකීය සිංහාසනය මස්තකයෙහි වැඩ හිඳ, තමන් වහන්සේගේ පිරිස අමතා මෙසේ ප්‍රකාශ කළ සේක.</p>
  <p>“පුරුෂයෙකු විසින් ‘මම අරමුණ කරා ළඟා වෙමි’ යි සිතා බලාපොරොත්තු ඇති කරගත යුතුය. නුවණැති පුරුෂයා ‘මෙය කෙසේ නම් සාදාගත හැකි දැයි’ සිතා අධෛර්යයට (උකටලී භාවයට) පත් නොවන්නේය.</p>
  <p>එය එසේම ය. දියෙන් ගොඩට පැමිණියා වූ මම මාගේ මේ රාජකීය ඓශ්චර්ය දෙස බලමි. යම් පුරුෂයෙක් වීර්යය කළේ නම්, ඒ වීර්යයේ ඵලය සිද්ධ වන්නේමය. මහා සාගරයේ පීනා වීර්යය කිරීමෙන් මා ගොඩබිම දුටුවා මෙනැ” යි රජතුමා පෙන්වා දුන් සේක.</p>
  <div class="subhead">පූර්වාපර සන්ධිය</div>
  <p>මෙම ජාතක දේශනාව අවසානයේදී, වීර්යය අත්හැර සිටි (පසුබට වීර්යය ඇති) භික්ෂූන් වහන්සේ රහත් ඵලයට පැමිණි සේක.</p>
  <p>“එකල ජනක නම් රජව උපන්නේ තිලෝගුරු සම්‍යක් සම්බුදු රජ වූ මම ම වේ දැ”යි බුදුරජාණන් වහන්සේ තමන් වහන්සේව හඳුන්වා දී වදාළ සේක.</p>
  <nav class="bottom"><a class="button prev" href="3-51.html"><i class="material-icons">arrow_back</i>51. මහාශීලව ජාතකය</a><a class="button next" href="3-53.html">53. පුණ්ණපාති ජාතකය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>