<!DOCTYPE html>
<html>
<head>
    <meta charset="UTF-8">
    <title>ග්‍රන්ථාරම්භ කථාව - පන්සිය පණස් ජාතකය</title>
    <meta name="description" content="පන්සිය පණස් ජාතකය - ජාතක අටුවාව">
    <meta property="og:type" content="article">
    <meta property="og:title" content="ග්‍රන්ථාරම්භ කථාව - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#1-1"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="1.html">බුද්ධ වංශය, බුදුරදුන්ගේ ජීවිත කථාව.</a></nav>
  <div class="heading-bar">
    <h2>ග්‍රන්ථාරම්භ කථාව</h2><i class="material-icons star-icon undefined" data-bookmark="{&quot;ids&quot;:[1,1],&quot;headings&quot;:[&quot;බුද්ධ වංශය, බුදුරදුන්ගේ ජීවිත කථාව.&quot;,&quot;ග්‍රන්ථාරම්භ කථාව&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="1-1.html">share</i>
  </div>
  <p>තිලෝ සරණ වූ යම් මහා සෘෂිවරයකු (බුදුරජාණන් වහන්සේ) විසින් කල්ප කෝටි දහස් ගණනක් මුළුල්ලෙහි ඉපදෙමින්
    ලෝවැසියන්ට අප්‍රමාණ වූ යහපතක් කරන ලද්දේ ද,</p>
  <p>උන්වහන්සේගේ සිරිපා යුවළ නැමද, ධර්මයට ද දෑත එක් කොට වන්දනා කර, සැමගේ බුහුමනට බඳුන් වූ මහා සංඝරත්නය ද
    ගෞරවයෙන් පුදා,</p>
  <p>තෙරුවන් විෂයයෙහි කරන ලද ඒ නමස්කාරාදී පුණ්‍ය මහිමයෙන් සියලු උවදුරු නසා,</p>
  <p>ශෝභාමත් වූ මහා සෘෂි වූ බුදුරජාණන් වහන්සේ විසින් පෙර දවස අර්ථෝත්පත්ති වශයෙන් එළැඹ සිටි කාරණයන් මුල් කරගෙන
    ‘අපණ්ණක’ ආදී යම් ජාතක කථාවන් දේශනා කරන ලද්දේ ද,</p>
  <p>ලෝවැසියන් සසරින් එතැර කිරීම අරමුණු කොට ඇති, දෙවිමිනිසුන්ගේ නායක වූ ශාස්තෘන් වහන්සේ, යම් ඒ ජාතකයන්හි
    (බුද්ධත්වය පිණිස වූ) අනන්ත වූ බොධිසම්භාර ධර්මයන් දීර්ඝ කාලයක් මුළුල්ලේ පරිපාකයට පත් කළ (පැසවූ) සේක් ද,
  </p>
  <p>ඒ සියලු ජාතකයන් එකට සංග්‍රහ කොට, ධර්ම සංගායනා කළ මහා තෙරවරුන් විසින් ‘ජාතක’ යන නාමයෙන් යමක් සංගායනා කරන
    ලද්දේ ද,</p>
  <p>අපණ්ණකාදී ජාතක මගින් දැක්වෙන, බුදුරජාණන් වහන්සේගේ පරම්පරා කථා මාර්ගය වූ ඒ ‘බුද්ධ වංසය’ බොහෝ කල් පවතිනු
    කැමති වූ, ‘අත්ථදස්සී’ නම් මහා තෙරුන් වහන්සේ විසින් මා වෙත පැමිණ අයදින ලදුව,</p>
  <p>එසේම, ගිහි සංසර්ගයෙන් තොර විහරණ ඇති, හැම කල්හි මා සමග වාසය කරන, ශාන්ත වූ සිත් ඇති, නුවණැති ‘බුද්ධමිත්ත’
    තෙරණුවන් විසින් ද,</p>
  <p>මහිංසාසක වංසයෙහි උපන්, න්‍යාය ධර්මයන් දන්නා වූ, පිරිසිදු බුද්ධියක් ඇති ‘බුද්ධදේව’ නම් භික්ෂූන් වහන්සේ
    විසින් ද (එසේම අයදින ලද මම),</p>
  <p>මහා පුරුෂයන්ගේ (බෝධිසත්ත්වයන්ගේ) චර්යාවන්ගේ ආනුභාවය අචින්ත්‍යය (සිතා නිම කළ නොහැක). බබළන්නා වූ ඒ
    ජාතකයන්ගේ අර්ථ වර්ණනාව,</p>
  <p>මහා විහාරවාසී තෙරවරුන්ගේ වාචනා මාර්ගය (සම්ප්‍රදාය) ඇසුරු කොට ගෙන දේශනා කරන්නෙමි. මා දේශනා කරන ඒ ධර්මය
    සත්පුරුෂයෝ මැනවින් ගනිත්වා (අසත්වා)!</p>
  <nav class="bottom"><a class="button prev" href="1.html"><i class="material-icons">arrow_back</i>බුද්ධ වංශය, බුදුරදුන්ගේ ජීවිත කථාව.</a><a class="button next" href="1-2.html">නිදාන කථාව <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>