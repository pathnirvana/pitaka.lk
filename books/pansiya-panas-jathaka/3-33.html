<!DOCTYPE html>
<html>
<head>
    <meta charset="UTF-8">
    <title>33. සම්මෝදමාන ජාතකය - පන්සිය පණස් ජාතකය</title>
    <meta name="description" content="පන්සිය පණස් ජාතකය - වේරගොඩ අමරමෝලි හිමි">
    <meta property="og:type" content="article">
    <meta property="og:title" content="33. සම්මෝදමාන ජාතකය - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-33"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="3.html">ජාතක කථා</a></nav>
  <div class="heading-bar">
    <h2>33. සම්මෝදමාන ජාතකය</h2><i class="material-icons star-icon undefined" data-bookmark="{&quot;ids&quot;:[3,33],&quot;headings&quot;:[&quot;ජාතක කථා&quot;,&quot;33. සම්මෝදමාන ජාතකය&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="3-33.html">share</i>
  </div>
  <div class="subhead">බුදුරජාණන් වහන්සේගේ අවවාදය</div>
  <p>ශාක්‍ය කුලයට තිලකයක් වැනි වූ බුදුරජාණන් වහන්සේ, එක් සමයෙක කිඹුල්වත් පුරය ඇසුරු කොට න්‍යග්‍රෝධාරාමයෙහි වැඩ වාසය කරන සේක්, නෑයන් අතර ඇති වූ ‘සුඹුළු ඩබරක්’ (කලහයක්) අරභයා මේ ජාතකය වදාළ සේක. එය ‘කුණාල ජාතකයෙහි’ මතු ප්‍රකාශ වන්නේ ය.</p>
  <p>ඒ කාලයෙහි වනාහි බුදුරජාණන් වහන්සේ නෑයන් අමතා, “මහරජදරුවනි, නෑයන්ගේ එහා මෙහා ගොස් විවාද කිරීම් නම් නුසුදුසු ය. තිරිසන් සත්තු ද පෙර කලෙක සමඟියෙන් විසූ කල සතුරන් මැඩ පැවැතුණාහ. යම් දවසක ඔවුහු විවාද කළාහු ද, එකල්හි මහත් විනාශයට පත් වූහ” යයි වදාරා, නෑ රජදරුවන් විසින් ආරාධනා කරන ලදුව අතීත කතාව දක්වා වදාළ සේක.</p>
  <div class="subhead">අතීත කතාව: වටු රජු සහ පිරිස</div>
  <p>අතීතයේ බරණැස් නුවර බ්‍රහ්මදත්ත නම් රජකෙනෙකු රාජ්‍යය කරන කල්හි, අප මහා බෝසතාණන් වහන්සේ වටු (quail) උපතක් ලබා, නොයෙක් දහස් ගණන් වටුවන් පිරිවරාගෙන වනාන්තරයෙහි වාසය කරන සේක.</p>
  <p>එකල්හි එක් වටු වැද්දෙක් ඒ වටුවන් වසන තැනට ගොස්, වටුවන්ගේ හඬ අනුකරණය කොට ඔවුන් එක් රැස් වූ බව දැන, ඔවුන්ගේ මත්තෙහි දැල දමා, කෙළවරේ සිට මඩිනා ලීයෙන් මඩිමින් සියල්ලන් එක තැනකට කොට, පැස පුරවාගෙන ගෙදර ගොස් ඒ වටුවන් විකුණා ඒ මුදලෙන් ජීවිකාව කරන්නේ ය.</p>
  <div class="subhead">බෝධිසත්වයන් වහන්සේගේ උපාය</div>
  <p>ඉන්පසු එක් දවසක් බෝධිසත්වයන් වහන්සේ ඒ වටුවන්ට කතා කොට මෙසේ වදාළ සේක: “මේ පක්ෂි වැද්දා අපගේ නෑයන් විනාශයට පමුණුවන්නේ ය. මම එක් උපායක් දනිමි. මේ තෙම යම් කලක අප අල්වා ගන්නට නොහැකි වන්නේ ද, අද පටන් මේ වැද්දා විසින් ඔබලාගේ ඇඟ මතට දැල දැමූ කල්හි, එකා බැගින් දැල් ඇසක් තුළ හිස තබා, දැල ඔසවාගෙන කැමති තැනකට ගෙන ගොස්, කටු ලැහැබක බස්වව්. එසේ දැමූ විට යටින් ඒ ඒ තැනින් පැන දුවමු.”</p>
  <p>ඒ සියල්ලෝම ‘යහපතැ’ යි කියා එය පිළිගත්තාහු ය.</p>
  <p>දෙවැනි දිනයෙහි ඇඟ මත දැල දැමූ විට, බෝධිසත්වයන් වහන්සේ විසින් කියන ලද ක්‍රමයට ම දැල ඔසවාගෙන ගොස් එක් කටු ලැහැබක බස්වා, තමන් යට පැත්තෙන් ඒ ඒ තැනින් දිව ගියාහු ය. කටු ලැහැබෙන් දැල මුදා ගන්නා වූ වටු වැද්දාට රෑ බෝ විය. හෙතෙම හිස් අතින් ම ගියේ ය.</p>
  <div class="image-placeholder" data-prompt="Masterpiece, Full screen, Full bleed, Edge to edge, Pristine Ancient South Asian painting style, Vibrant colors, high quality, sharp focus. Action scene. A dense, tight cluster of brown quails flying upwards in perfect unison, all facing the same direction. The entire flock is completely enveloped inside a heavy mesh hunter's net. The birds are lifting the net into the sky with their backs. Heavy weights hang from the edges of the lifting net. Below on the ground, a frustrated tribal hunter with a bare chest and dhoti looks up in shock and disbelief, throwing his hands up. Negative Prompt: birds outside net, net floating above, birds flying apart, chaotic flight, broken net, frame, border, text, watermark, modern clothes, 3d render.">
    <img src="../jathaka-images/42_img_1.jpeg" class="story-image" alt="Story Illustration">
    <span class="img-label">වටුවන් සමගිව දැල ඔසවාගෙන යාම.</span>
  </div>
  <p>දෙවැනි දිනයේ පටන් වටුවෝ එ‍සේම කළාහු ය. ඒ වැද්දා ද ඉර බැස යන තෙක් දැල බේරා ගනිමින්, කිසිවක් නොලැබ හිස් අතින්ම ගෙදර ගියේ ය.</p>
  <div class="subhead">වැද්දා සහ බිරිඳ අතර සංවාදය</div>
  <p>ඉක්බිත්තෙන් ඔහුගේ භාර්යාව කෝප වී, “තොපි දවසක් පාසා හිස් අතින් එන්නෙහි ය. අනිකුදු තොපගේ පිටත රක්ෂා කරන තැනක් ඇතැයි සිතමි” යි කීවා ය.</p>
  <p>වැද්දා කියනුයේ, “සුන්දරාංගණිය, මට අන් රක්ෂා කරන තැනක් නැත්තේ ය. එහෙත් ඒ වටුවෝ සමගිව හැසිරෙති. මා විසින් දැල දැමූ පමණින්ම දැල රැගෙන ගොස් කටු ලැහැබක දමා යති. ඔවුහු හැම කල්හිම සමගිව වාසය නොකරති. තොප සැක නොසිතව. යම් දවසක ඔවුහු විවාදයට පැමිණෙත් ද, එකල්හි ඒ සියල්ලන්ම මරා තිගේ මුහුණ සතුටු කරවමින් ගෙන එන්නෙමි” යයි භාර්යාවට කීවේ ය.</p>
  <p>“වටු පක්ෂීහු විවාද නොකරන්නාහු දැල ගෙන යති. ඒ පක්ෂීහු යම් කලෙක විවාද කරද්ද, එකල්හි මාගේ වසඟයට පැමිණෙති. එකල්හි ඔවුන් ගෙනවිත් තිගේ මුහුණ සතුටු කරවමින් එමි” යයි කියා භාර්යාව සනසා ලූයේ ය.</p>
  <div class="subhead">වටුවන්ගේ විනාශකාරී විවාදය</div>
  <p>කීප දවසක් ඇවෑමෙන් එක් වටුවෙක් ගොදුරු බිමට බසින විට නොසලකා අන් වටුවෙකුගේ හිස පෑගුවේ ය. අනිත් වටුවා “මාගේ හිස කවරෙක් පෑගුවේ දැ?” යි කියා කෝප විය. “මම නොසලකා පෑගුවෙමි, කෝප නොවන්න” යයි කී කල්හි ද කෝප වූයේ ම ය. ඔවුහු නැවත නැවත කියමින්, “තොපි ම දැල ඔසවන්නෙහි යයි සිතමි” කියා ඔවුනොවුන් විවාද කළාහු ය.</p>
  <p>ඔවුන් ඔවුනොවුන් විවාද කරන විට බෝධිසත්ත්වයන් වහන්සේ සිතන සේක්, “විවාද කරන්නවුන් කෙරෙහි යහපතක් නම් නැත්තේ ය. දැන්ම ඔවුහු දැල නොඋසුලන්නාහු එයින් මහත් විනාශයට පැමිණෙති. වැද්දා අවසර ලබන්නේ ය. මා විසින් මෙතැන්හි විසීමට නොහැකිය” යි සිතූ සේක. බෝධිසත්ත්වයන් වහන්සේ තමන්ගේ පිරිස ගෙන අන් තැනකට ගිය සේක.</p>
  <p>වටු වැද්දා ද කීප දවසකින් අවුත්, වටු හඬින් හඬා ඔවුන් රැස් වූවායින් පසු ඔවුන්ගේ මුදුනෙහි දැල දැමුවේ ය. ඉක්බිත්තෙන් එක් වටුවෙක්, “දැල උසුලන්නා වූ තාගේ හිසෙහි රෝම හැලී ඇත. දැන් ඔසවව” යයි කීවේ ය. අනෙකා, “දැල ඔසවන්නා වූ තාගේ පියාපත් දෙකෙහි පිහාටු හැලී ඇත. දැන් උසුලව” යයි කීවේ ය.</p>
  <p>මෙසේ ඔවුනොවුන් “තෝ උසුලව”, “තෝ උසුලව” යයි කියද්දීම, වැද්දා දැල ඔසවා සියලු වටුවන් එක්කොට, පැස පුරවාගෙන භාර්යාව සිනා ගන්වමින් ගෙට ගියේ ය.</p>
  <div class="subhead">ජාතක නිදානය</div>
  <p>ශාස්තෘ වූ බුදුරජාණන් වහන්සේ, “මෙසේ මහරජ, නෑයන්ගේ ඩබර (කලහය) නම් නුසුදුසු ය. ඩබර කිරීම විනාශයට කාරණය ය” යි මේ ධර්ම දේශනාව ගෙනහැර දක්වා, පූර්වාපර සන්ධි ගළපා මේ ‘සම්මෝදමාන ජාතකය’ නිමවා වදාළ සේක.</p>
  <p>“එසමයෙහි නුවණ නැති වටුවා නම් දැන් දේවදත්ත ස්ථවිරයෝ ය. ප්‍රඥාවන්ත වටුවා වී උපන්නෙම් වනාහි තිලෝගුරු සම්‍යක් සම්බුදු රජ වූ මම ම වෙම් දැ” යි තමන් වහන්සේ දක්වා වදාළ සේක.</p>
  <nav class="bottom"><a class="button prev" href="3-32.html"><i class="material-icons">arrow_back</i>32. නච්ච ජාතකය</a><a class="button next" href="3-34.html">34. මත්ස්‍ය ජාතකය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>