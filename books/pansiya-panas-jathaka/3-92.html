<!DOCTYPE html>
<html>
<head>
    <meta charset="UTF-8">
    <title>92. විශ්වාසභෝජන ජාතකය - පන්සිය පණස් ජාතකය</title>
    <meta name="description" content="පන්සිය පණස් ජාතකය - වේරගොඩ අමරමෝලි හිමි">
    <meta property="og:type" content="article">
    <meta property="og:title" content="92. විශ්වාසභෝජන ජාතකය - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-92"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="3.html">ජාතක කථා</a></nav>
  <div class="heading-bar">
    <h2>92. විශ්වාසභෝජන ජාතකය</h2><i class="material-icons star-icon undefined" data-bookmark="{&quot;ids&quot;:[3,92],&quot;headings&quot;:[&quot;ජාතක කථා&quot;,&quot;92. විශ්වාසභෝජන ජාතකය&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="3-92.html">share</i>
  </div>
  <div class="subhead">නිදාන කථාව</div>
  <p>තවද එක් සමයෙක්හි සයක් වූ අසාධාරණ ඥානයෙන් යුක්ත වූ තිලෝගුරු සම්මා සම්බුදුරජාණන් වහන්සේ සැවැත් නුවර නිසා දෙව්රම් වෙහෙර වැඩ වසන සේක්, විශ්වාස භෝජනයක් අරභයා මේ ජාතකය වදාළ සේක.</p>
  <p>හේ කෙසේද? යතහොත්;</p>
  <p>එකල බොහෝ භික්ෂූන් වහන්සේලා, “අපගේ දෙමව්පියන්ගෙන් එවන ලද භෝජනය යැයි කියා ද, අපගේ සොහොයුරියන්ගෙන් එවන ලද භෝජනය යැයි කියා ද, අපගේ මාමාවරුන්ගෙන් සහ නැන්දණියන්ගෙන් එවන ලද භෝජනය යැයි කියා ද, මේ කියන බන්ධූහු අපමණ වුවත් අපට භෝජනය දෙන්ට සුදුස්සෝය. අපි ඔවුන්ගෙන් ලබාගෙන වළඳන්නට සුදුස්සෙමු” යි සිතා, නෑයන් විසින් දෙන ලද සිවුරු ආදී සිව්පසය ලැබුණු කල්හි, සිහි නුවණින් ප්‍රත්‍යවේක්ෂා නොකොට (නොපස්විකා) වළඳන්නාහුය.</p>
  <p>ශාස්තෘ වූ බුදුරජාණන් වහන්සේ ඒ කාරණය දිවැසින් දැක වදාරා, “තොප ප්‍රත්‍යවේක්ෂා නොකොට සිව්පසය වැළඳීමෙහි ආදීනව දක්වා භික්ෂූන්ට මා විසින් ධර්ම දේශනා කෙළෙම් නම් යහපතැ” යි සිතා භික්ෂූන් වහන්සේ රැස් කරවා මෙසේ වදාළ සේක.</p>
  <p>“මහණෙනි, භික්ෂූන් විසින් නෑයන් විසින් දෙන ලද චීවරාදී චතුර්විධ ප්‍රත්‍යය ප්‍රත්‍යවේක්ෂා කොට අනුභව කටයුත්තේය. එසේ ප්‍රත්‍යවේක්ෂා නොකොට සතරපසය අනුභව කොට කළුරිය කරන්නා වූ භික්ෂූහු යක්ෂ ආත්මභාවයෙන් හා ප්‍රේත ආත්මභාවයෙන් නොමිදෙන්නාහුය.”</p>
  <p>“මහණෙනි, මෙසේ ප්‍රත්‍යවේක්ෂා නොකොට වළඳන ලද චීවරාදී චතුර්විධ ප්‍රත්‍යය නම් විෂ අනුභව කිරීමක් හා සමාන වන්නේය. මහණෙනි, මේ විෂ නම් වූ දෙය විශ්වාස ඇත්තවුන් දුන් දෙයත්, විශ්වාස නැත්තවුන් දුන් දෙයත් අනුභව කළ කල්හි ප්‍රාණඝාතය කරන්නේමය. පෙර කාලයෙහි විශ්වාසයෙන් විෂ අනුභව කළෝ ජීවිත විනාශයට පැමිණියාහ” යි වදාරා නිශ්චලව වැඩ උන් සේක.</p>
  <p>එකල්හි භික්ෂූන් වහන්සේ විසින් ආරාධනා කරන ලද සර්වඥයන් වහන්සේ ඉකුත් වත් දක්වා වදාළ සේක.</p>
  <div class="subhead">අතීත කථාව</div>
  <p>හේ කෙසේදැ යි යත හොත්;</p>
  <p>යටගිය දවස බරණැස් නුවර බ්‍රහ්මදත්ත නම් රජ කෙනෙක් රාජ්‍යය කරන සමයෙහි, පුරන ලද බෝධිසම්භාර ඇති අප මහා බෝසතාණෝ මහා ධනවත් සිටු කුලයක උපන්නාහුය.</p>
  <p>මහ බෝසතාණන්ගේ ගෙරි රකිනා එක් ගොපල්ලෙක්, වෙලෙහි ගොයම් කපන කාලයෙහි වැට බැඳි සමයෙක්හි ගෙරින් රැගෙන ගොස් කැලයට වැද, එහි ගාලක් ගසා ගෙරි රකිමින් ඒ කැලයෙහි වාසය කරන්නේය. හෙතෙම සිටාණන්ට කලින් කලට තෙල් දී කිරි ගෙනැවිත් දෙන්නේය.</p>
  <p>එකල්හි ගෙරි සිටිනා ගාලට නුදුරු තැන්හි වසන්නා වූ සිංහයෙකුට බියෙන් ගෙරි දුර්වල වීම හේතුවෙන් කිරි මද වූයේය.</p>
  <p>එක් දවසක් ගොපල්ලා කිරි සහ තෙල් රැගෙන සිටාණන් දකින්ට ආ කල්හි සිටාණෝ ඔහු අතින් මෙසේ විචාළාහ.</p>
  <p>“කිමෙක්ද? ගොපල්ල, කිරි තෙල් ඉතා මදව ගියේ නොවේ දැ?” යි විචාළාහ.</p>
  <p>එකල්හි ගොපළු තෙමේ කිරි තෙල් මදව ගිය කාරණාව සිටාණන්ට කීවේය.</p>
  <p>“සබඳ ගොපල්ල, සිංහයා හා සමග සම්බන්ධකම් ඇතිව වසන අන් සත්ත්ව කෙනෙක් ඇද්ද? නැද්ද?” යි සිටාණෝ විචාළාහ.</p>
  <p>“ස්වාමීනි, සිටාණන් වහන්ස, එක්තරා මිහිවින්නෙක් (මුව දෙනක්) සිංහයා හා සංවාසය කොට වෙසෙයි” යැයි ගොපල්ලා කීවේය.</p>
  <p>“කොළ, ඒ මිහිවින්නා තා විසින් අල්ලන්ට පුළුවන්දැ?” යි සිටාණෝ විචාළාහ.</p>
  <p>“ස්වාමීනි, මිහිවින්නා මොහොතකින් අල්වා ගැනීම පුළුවනැ” යි ඔහු කීවේය.</p>
  <p>“එසේ වී නම් තා ඒ මිහිවින්නා අල්වාගෙන, නළලෙ හි පටන් සියලු ශරීරයෙහි ලොම්හි විෂ ගල්වා, නැවත කීප වාරයක් විෂ ඇඟ ගා වියළා, දෙතුන් දවසක් ඉකුත් කොට ඒ මිහිවින්නා ඇල්ලූ තැනටම යවා හරව” යි විධාන කළේය.</p>
  <p>“එකල්හි සිංහයා ද මිහිවින්නා කෙරෙහි සෙනෙහසින් ඇගේ සියළු ශරීරය දිවෙන් ලෙවකා ජීවිත විනාශයට පැමිණෙන්නේය. එසේ සිංහයා මළ කල්හි ඔහුගේ සම ද, නිය පඳුර ද, දළ ද, සිංහ තෙල් ද රැගෙන අප ළඟට එව” යි කියා විධාන කොට ගොපල්ලා යැවූහ.</p>
  <p>එසේ යන්නා වූ ගොපල්ලා ඊට නිසි විෂ වර්ගයකුත් සිටාණන්ට කියා රැගෙන ගොස්, මිහිවින්නා වසන තැන ගොපළු දැලක් බැඳ උපායෙන් ඒ මිහිවින්නා අල්වා ගත්තේය. ඉන්පසු සිටාණන් කී පරිද්දෙන් විෂ වර්ගය මිහිවින්නාගේ ඇඟ ගල්වා යළි කැලයට හැරියේය.</p>
  <div class="image-placeholder" data-prompt="Masterpiece, Full screen, Full bleed, Edge to edge, Pristine Ancient South Asian painting style, Vibrant colors, high quality, sharp focus. In a lush, sun-dappled forest clearing, a majestic, golden-hued lion is affectionately licking the fur of a female deer (doe). The doe stands still and passive. The lion's expression is one of deep affection and trust. The fur of the doe has a subtle, unnatural sheen indicating the poison. In the background, partially hidden by dense foliage and ancient tree roots, a cowherd watches the scene intently. The atmosphere is serene yet carries an underlying tension of impending doom.">
    <img src="../jathaka-images/103_img_1.jpeg" class="story-image" alt="Story Illustration">
    <span class="img-label">සිංහයා සෙනෙහසින් මිහිවින්නාගේ සිරුර ලෙවකන අයුරු</span>
  </div>
  <p>සිංහ තෙම මිහිවින්නා දැක බලවත් වූ සෙනෙහසින් ඇගේ සියළු ශරීරය දිවෙන් ලෙවකා, තෙමේ ජීවිත විනාශයට පැමිණියේය.</p>
  <p>ගොපල්ලා ද සිංහයාගේ නිය සහ සම ගලවා, තෙල් ආදිය රැගෙන මහා බෝසතාණන් සමීපයට ගියේය.</p>
  <div class="subhead">ජාතක සමාප්තිය</div>
  <p>බෝධිසත්ත්වයෝ ඒ කාරණය දැන, “අනුන් කෙරෙහි ස්නේහ කිරීම නොකටයුතු වන්නේය. මෙසේ බල පරාක්‍රමයෙන් යුක්ත ශක්ති සම්පන්න වූ සිංහරාජයා පවා ක්ලේශ සංසර්ගය නිසා මිහිවින්නාගේ ඇඟ ලෙවීමෙන් විෂ අනුභව කොට ජීවිතක්ෂයට පැමිණියේය” යි කියා එතනට පැමිණි පිරිසට බණ දෙසන්නා වූ බෝධිසත්ත්වයෝ මෙසේ වදාළහ:</p>
  <p>“විශ්වාස ඇත්තවුන් කෙරෙහි ද, නැත්තවුන් කෙරෙහි ද විශ්වාසය නම් නොකටයුතු වන්නේය. කුමක් මෙන්ද යත්? ඒ ස්නේහ කිරීම හේතු කොටගෙන බිය උපදවන්නේය. මිහිවින්නාගේ මිත්‍ර සංවාසයෙන් සිංහ තෙම යම් සේ ජීවිත විනාශයට පැමිණි සේක් ද, එහෙයින් කිසි කෙනෙකුන් කෙරෙහි විශ්වාස නොකටයුතුය.”</p>
  <p>යි මෙසේ මහා බෝසතාණෝ පැමිණි පිරිසට ධර්ම දේශනා කොට, දිවි පමණින් දානාදී පින්කම් කොට තමන්ගේ කුසල් වූ පරිද්දෙන් මිය පරලොව ගියාහ.</p>
  <p>ශාස්තෘ වූ සම්මා සම්බුදුරජාණන් වහන්සේ මේ ජාතක ධර්ම දේශනාව නිමවා වදාළ සේක.</p>
  <p>“එකල්හි මහා සිටාණෝ නම් දැන් බුදු වූ මම්ම වේදැ” යි තමන් වහන්සේ දක්වා වදාළ සේක.</p>
  <nav class="bottom"><a class="button prev" href="3-91.html"><i class="material-icons">arrow_back</i>91. මහාසාර ජාතකය</a><a class="button next" href="3-93.html">93. ලෝමහංස ජාතකය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>