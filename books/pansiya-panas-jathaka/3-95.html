<!DOCTYPE html>
<html>
<head>
    <meta charset="UTF-8">
    <title>95. තේලපත්ත ජාතකය - පන්සිය පණස් ජාතකය</title>
    <meta name="description" content="පන්සිය පණස් ජාතකය - වේරගොඩ අමරමෝලි හිමි">
    <meta property="og:type" content="article">
    <meta property="og:title" content="95. තේලපත්ත ජාතකය - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-95"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="3.html">ජාතක කථා</a></nav>
  <div class="heading-bar">
    <h2>95. තේලපත්ත ජාතකය</h2><i class="material-icons star-icon undefined" data-bookmark="{&quot;ids&quot;:[3,95],&quot;headings&quot;:[&quot;ජාතක කථා&quot;,&quot;95. තේලපත්ත ජාතකය&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="3-95.html">share</i>
  </div>
  <p>තවද එක් සමයක කරුණාවට වාසස්ථානයක් බඳු වූ තිලෝගුරු බුදුරජාණන් වහන්සේ සුම්භ නම් රටෙහි දෙසක නම් නියම්ගමක් ඇසුරු කොට එක්තරා වන ප්‍රදේශයක වාසය කරන සේක්, මෙම ජාතකය ජනපදකල්‍යාණි සූත්‍ර දේශනාව අරභයා වදාළ සේක.</p>
  <p>ඒ කෙසේද? යත්,</p>
  <p>එක් සමයක භික්ෂූන් වහන්සේලාට කමටහන් දී වදාරා, උපමාවක් දක්වා භික්ෂූන් වහන්සේලාට “අප්‍රමාදව මහණදම් පුරව” යයි අවවාද කරන බුදුරජාණන් වහන්සේ මෙසේ වදාරන සේක.</p>
  <div class="subhead">ජනපද කල්‍යාණිය සහ තෙල් පාත්‍රය පිළිබඳ උපමාව</div>
  <p>“මහණෙනි, ජනපදකල්‍යාණි නම් වූ උතුම් රූප සම්පත්තියක් දරන්නා වූ, තමා උන් දනව්වටම කල්‍යාණ වූ (ශ්‍රේෂ්ඨ වූ) එක් ස්ත්‍රියක් වෙයි. ඇය කෙසේ කල්‍යාණ ද යත්? මාංස කල්‍යාණය, අස්ථි කල්‍යාණය, ඡවි කල්‍යාණය, වයඃ කල්‍යාණය යන පඤ්ච කල්‍යාණයෙන් යුක්තය.”</p>
  <p>“තවද ඒ නාටක ස්ත්‍රී තොමෝ උතුම් වූ රූපයෙන් ද, උතුම් වූ නර්තනයෙන් ද, උතුම් වූ ගීතයෙන් ද, උතුම් වූ වාදනයෙන් ද බොහෝ ජනයාගේ සිත් ඇදගන්නීය. එබඳු වූ නාටක ස්ත්‍රිය නෘත්‍ය මණ්ඩලයට (රඟ මඩලට) බැස නෘත්‍ය, ගීත, වාද්‍යාදිය පවත්වන්නට පටන්ගත් කල්හි බොහෝ ගම්, නියම්ගම් සහ රාජධානියෙහි මනුෂ්‍යයෝ ‘ඇගේ රූපය දකිමු, මධුර ශබ්දය අසමු, නෘත්‍ය ගීත වාද්‍යාදිය දකිමු’ යයි බොහෝ දෙනා රැස්වන්නාහු නොවෙත් ද?”</p>
  <p>“මහණෙනි, යම් සේ රජකෙනෙක් සිරගෙයි සිටි පුරුෂයකු ගෙන්වාගෙන මුවවිටටම පිරුණු තෙල් පාත්‍රයක් ඔහු අතට දී, ‘එම්බල පුරුෂය, තාගේ ජීවිතය ගැන අපේක්ෂාවක් ඇත්තෙහි නම්, මේ තෙල් පිරුණා වූ තෙල් පාත්‍රය දෑතින් ඔසවාගෙන තෙල් බින්දුවක් පමණවත් බිම නොවක්කොට, ඇල නොකොට, බිම නොහෙළා, ජනපදකල්‍යාණි නම් වූ අර නාටක ස්ත්‍රිය නටන්නා වූ රඟ මණ්ඩල මධ්‍යයෙන් යා යුතුය. නෘත්‍ය ගීතාදිය නොබලා, නොඅසා, බොහෝ ජනයාගේ ඇඟෙහිද නොහැපී පලා ගියේ වී නම් තාගේ ජීවිතය ලැබෙන්නේය’ යයි නියෝග කොට, රජතුමා නැවත වෙනත් පුරුෂයකු ගෙන්වා, තියුණු මුවහත් ඇති කඩුවක් ඔහු අතට දී, ‘තෙල් පාත්‍රය ගෙන යන පුරුෂයා තෙමේ තෙලෙන් බින්දුවක් හෝ වක් කළේ නම්, වේවයි (එකෙණෙහිම හිස ගසා දමව)’ යි නියෝග කළේ වී නම්, නියෝග ඇසූ ඒ පුරුෂයා තෙමේ තෙල් පාත්‍රය ගෙන යන පුරුෂයාට පිටුපසින් ඔහු බිය ගන්වමින්, තැති ගන්වමින් යන්නේ ද?”</p>
  <p>“තෙල් පාත්‍රය ගෙන යන්නා වූ පුරුෂයා ද තමාගේ ජීවිත ආසාවෙන්, පිරූ තෙල් පාත්‍රයෙන් තෙල් පොදකුත් බිම නොවක්කොට, පාත්‍රය ඇල නොකොට, බිම නොහෙළා, ජනපදකල්‍යාණි නම් වූ නාටක ස්ත්‍රිය නටන්නා වූ, බොහෝ දෙනා රැස්ව සිටි රඟ මඩල මැදින් ගැලවී පලා ගියේ නම්, ඒ බැරි දෙයක් නොවෙයි. කුමක් නිසා ද යත්? කඩු ගත් අතක් ඇති පුරුෂයෙකු ඔහු පසුපසින් බිය ගන්වමින් ගිය හෙයිනි.”</p>
  <p>“එම්බා මහණෙනි, මාගේ ශාසනයෙහි කමටහන් ගෙන මහණ දම් පුරන්නා වූ යෝගාවචරයා විසින් ද, ජීවිත ආසාවෙන් තෙල් පාත්‍රය නොවක්කොට ගෙන යන පුරුෂයා පරිද්දෙන් රූප, ශබ්ද, ගන්ධ, රස, ස්පර්ශයෙහි නොඇලී මහණදම් පිරිය යුතුය” යි වදාරා, “මෙසේ ජනපදකල්‍යාණි නම් එබඳු නාටක ස්ත්‍රිය නටන රඟ මඩල මධ්‍යයෙන් යම් පුරුෂයෙක් පිරුණු තෙල් පාත්‍රයක් නොහෙළා, නොවක්කොට ඉදින් ගෙන ගියේ වී නම්, ස්වාමීනි, එය ඉතා ආශ්චර්යයක් වන්නේය” යි වදාළ සේක.</p>
  <p>එසේ පැවසූ භික්ෂූන් වහන්සේට සර්වඥයන් වහන්සේ වදාරන සේක්, “එම්බා මහණෙනි, ඒ ආශ්චර්යයක් නොවෙයි. අතීතයෙහි නුවණැත්තෝ තමන්ගේ අප්‍රමාද සිහිය හේතුකොටගෙන අමනුෂ්‍යයන් විසින් නිර්මිත කරන ලද දිව්‍ය රූප දෙස ඉඳුරන් බිඳ, ඇස් දල්වා බැලීම මාත්‍රයකුත් නොකොට, අමනුෂ්‍යයන් විසින් අරක් ගන්නා ලද ස්ථානයෙන් ගැලවී ගොස් රාජශ්‍රීයට පැමිණියහ. එම්බා මහණෙනි, ඒ (ක්‍රියාව) ආශ්චර්යය” යි ජාතක දේශනාවට නිමිත්ත මාත්‍රයක් දක්වා නිශ්ශබ්දව වැඩහුන් සේක. එකල්හි ඒ භික්ෂූන් වහන්සේ විසින් ආරාධිත වූ සර්වඥයන් වහන්සේ අතීත කථාව දක්වා වදාළ සේක.</p>
  <div class="subhead">අතීත කථාව: පසේ බුදුරදුන්ගේ අවවාදය</div>
  <p>යටගිය දවස බරණැස් නුවර බ්‍රහ්මදත්ත නම් රජකෙනෙකුන් රාජ්‍යය කරන සමයෙහි, පුරන ලද පාරමිතා ඇති අප මහා බෝසතාණෝ ඒ බ්‍රහ්මදත්ත නම් රජතුමාගේ පුත්‍රයන් සිය දෙනා අතුරෙන් හැමටම බාලව ඉපිද, අනුක්‍රමයෙන් නුවණැති බවට පැමිණියේය.</p>
  <p>එකල්හි රජතුමාගේ රජ මාළිගයේ පසේ බුදුවරයන් වහන්සේලා නිතර දන් වළඳන සේක. බෝධිසත්ත්වයෝ පසේ බුදුවරයන් වහන්සේලාට වතාවත් කරති.</p>
  <p>එක් දවසක් බෝධිසත්ත්වයෝ “මාගේ වැඩිමහල් සහෝදරයෝ බොහෝය. මේ නුවර කුලසන්තක (පරම්පරාවෙන් එන) වූ රාජ්‍යය මට ලැබේ දෝ හෝ?” යි සිතූහ.</p>
  <p>ඉක්බිත්තෙන් ඔහුට “පසේ බුදුවරයන් වහන්සේගෙන් විමසා නියම තත්ත්වය දැනගනිමි” යි මෙසේ සිතිවිල්ලක් විය. ඒ මහා බෝසතාණෝ දෙවෙනි දවසේ පසේ බුදුවරයන් වහන්සේ වැඩි කල්හි, ජබරාව (පැන් කෙණ්ඩිය) ගෙන පැන් පෙරාගෙන අවුත්, පා සෝදා තෙල් ගල්වා, ඉක්බිත්තෙන් පසේ බුදුරජාණන් වහන්සේ අතුරුපස වළඳවා වැඩහුන් කල්හි වැඳ එකත්පස්ව උන්නාහුය.</p>
  <p>“ස්වාමීනි, මාගේ බොහෝ වැඩිමහල් සහෝදරයෝ ඇත්තාහ. කුලසන්තක වූ රාජ්‍යයට මම පැමිණෙම් දෝ හෝ?” යි කියා විචාළාහුය.</p>
  <p>ඉක්බිත්තෙන් පසේ බුදුරජාණන් වහන්සේ වදාරන සේක්, “කුමාරයෙනි, තෙපි මේ නුවර සිට රාජ්‍යය ලබන්නාහු නොවෙති. මීට එක්සිය විසි යොදුනකින් ඔබ්බෙහි ගන්ධාර රට තක්සලා නුවරක් ඇත්තේය. ඒ නුවරට යන්නට සමර්ථ වූවාහු නම් තෙපි මෙයින් සත්වන දවසේ රාජ්‍යය ලබහුය. අතරමග මහා මාවතක් ඇත. වනයෙහි උපද්‍රවයක් ඇත. ඒ වනය පසුකොට යන්නා හට යොදුන් සියයක් පමණ මාර්ගය වන්නේය. කෙලින්ම යතොත් පනස් යොදුනකි.”</p>
  <p>“ඒ මාර්ගය වනාහි ‘අමනුෂ්‍ය කාන්තාරය’ නම් වෙයි. එහි යක්ෂිණීහු අතරමග ගම්, නියම්ගම්, ශාලාවන් මවා, මත්තෙහි එල්වන ලද රන් තරු රිදී තරු වලින් විසිතුරු වූ වියන් ඇති මහ යහන් පනවා, රතු සහ නිල් ආකාස වර්ණයෙන් යුත් නොයෙක් පැහැ ඇති පට කඩතිර වටකොට ඇද, දිව්‍යාභරණයෙන් ආත්මභාවය (ශරීරය) සරසා, ශාලාවෙහි හිඳ, යන එන්නා වූ පුරුෂයන් මිහිරි වූ වචනයෙන් පොළඹවාගෙන, මිහිරි ගී කියා, ‘ස්වාමීනි, මෙතැන අවුත් හිඳ පැන් බොන්න’ යයි කැඳවති. සමීපයට පැමිණියා වූ පුරුෂයන්ට අසුන් පනවා දී, තමන්ගේ රූප ශෝභාවෙන් හා හාව භාව ලීලා, කටාක්ෂ (බැල්ම), මඳ සිනහවෙන් පොළඹවා, ක්ලේශයට වසඟ කොට, තණ්හාව ඉක්මවා ගිය කල්හි එතැනදීම ලේ වගුරුවා වගුරුවා කා ජීවිතක්ෂයට පමුණුවන්නාහ.”</p>
  <p>“රූපයෙහි ඇළුම් ඇති සත්ත්වයින් රූපයෙන් සිත් ගන්නාහ. ශබ්දයෙහි ඇළුම් ඇති සත්ත්වයින් මිහිරි වූ ශබ්දයෙන් සිත් ගන්නාහ. ගන්ධයෙහි ඇළුම් ඇති සත්ත්වයින් දිව්‍ය ගන්ධයෙන් පොළඹවන්නාහ. රසය විෂය කොට ඇති සත්ත්වයින් දිව්‍යමය වූ නොයෙක් අග්‍ර රස භෝජනයෙන් පොළඹවන්නාහ. ස්පර්ශයෙහි ඇළුම් ඇති සත්ත්වයින් යහන පාමුල ලන ලද රතු පලසින් යුත් මනාවූ ඇතිරිලි අතුරන ලද දිව්‍ය යහනින් පොළඹවන්නාහ. ඉන්ද්‍රියන් බිඳ, ඒ යක්ෂිණීන් දෙස නොබලා සිහිය එළවාගෙන ගියේ වී නම්, ඒ තක්සලා නුවර රාජ්‍යය ලබන්නේය” යි පසේ බුදුරජාණන් වහන්සේ වදාළ සේක.</p>
  <p>බෝධිසත්ත්වයෝ, “ස්වාමීනි, එසේය. නුඹ වහන්සේගේ අවවාද ගෙන යන්නා වූ මම, යක්ෂිණීන් කුමක් නිසා ඉන්ද්‍රියයන් බිඳ බලම් දැ?” යි කියා ප්‍රතිඥා දී, පසේ බුදුවරයන් වහන්සේ ලවා පිරිත් කරවා, පිරිත් වැලි සහ පිරිත් නූල් ගෙන, පසේ බුදුවරයන් වහන්සේ සහ දෙමව්පියන් වැඳ තමන්ගේ මාළිගාවට ගොස් තමන්ගේ සේවකයන්ට කියන්නාහු, “මම තක්සලා නුවර රාජ්‍යය ගන්නට යමි, තෙපි මෙහි නවතින්න” යි කීහ.</p>
  <p>එසඳ (සේවකයන්) පස් දෙනෙක්, “අපිත් නුඹ වහන්සේ හා සමඟ එන්නෙමු” යි කීහ.</p>
  <p>බෝධිසත්ත්වයෝ, “තොපට එලෙසින් යන්නට නොපුළුවන. අතරමග යක්ෂිණීහු රූපාදියෙහි ඇළුම් ඇති මනුෂ්‍යයින් එබඳු රූප ශබ්දාදියෙන් පොළඹා ගනිති. මහත් වූ උපද්‍රව ඇත. මම වූ කලී මාගේ සමර්ථකම සිතාගෙන යමි” යි කීහ.</p>
  <p>“කිමෙක්ද දේවයන් වහන්ස, අපි නුඹ වහන්සේ හා සමඟ යන්නෙමු. අපට ප්‍රිය රූපයක් බලමු ද? (නැත). අපි නුඹ වහන්සේ මෙන් ධෛර්යවත්ව යන්නෙමු” යි කීහ. බෝධිසත්ත්වයෝ, “එසේ වී නම් අප්‍රමාද වන්න” යි කියා ඒ පස්දෙනා ද ගෙන මාර්ගයට පිළිපන්හ.</p>
  <div class="subhead">යක්ෂිණීන්ගේ මායාව සහ මිතුරන්ගේ විනාශය</div>
  <p>ඒ යක්ෂිණීහු ග්‍රාමාදිය මවාගෙන හුන්හ. ඒ පුරුෂයන් පස්දෙනා අතුරෙන් රූපයෙහි ඇළුම් ඇති පුරුෂයා ඒ යක්ෂිණීන් බලා රූපය අරමුණු කොට උපන් ප්‍රීතියෙන් බැඳී මදක් පසු බැස සිටින්ට විය.</p>
  <p>බෝධිසත්ත්වයෝ, “කිමෙක්ද පින්වත, මදක් පසු බැස්සේ ඇයිදැ?” යි ඇසූහ.</p>
  <p>එසඳ ඒ පුරුෂයා කියන්නේ, “දේවයන් වහන්ස, මාගේ පා රිදෙයි. මදක් ශාලාවේ හිඳ එමි” යි කීය.</p>
  <p>බෝධිසත්ත්වයෝ, “එම්බල පුරුෂය, මොහු යක්ෂිණියෝය. මොවුන් ප්‍රාර්ථනා නොකරව” යි කීහ.</p>
  <p>ඒ පුරුෂයා, “එසේ වුවත් කම් නැත, කුමක් වුවත් වේවා, දුටු දෙයක් දකිමි දේවයන් වහන්ස, මම නොයෙමි” යි කීය.</p>
  <p>බෝධිසත්ත්වයෝ, “එසේ වී නම් තාගේ නොකීකරුකමින් වන දෙය තෝම දකින්නේය” යි කියා අන් පුරුෂයන් සතර දෙනා ගෙන ගියාහ. ඒ රූපයෙහි ඇළුම් ඇති පුරුෂයාත් යක්ෂිණීන් සමීපයට ගියේය. ඔවුන් තමන් හා සමඟ වැරදි හැසිරීමෙහි යෙදුණු කල්හි, ඒ පුරුෂයා එතැනදීම ජීවිතක්ෂයට පමුණුවා (කා දමා), යක්ෂිණීහු ඉදිරි ඉදිරියෙහි ගොස් අනික් ශාලාවක් මවා, ආතත විතතාදී (වීණා ආදී) වූ නොයෙක් තූර්ය භාණ්ඩයන් ගෙන ගී කියමින් උන්හ.</p>
  <p>එතැන්හිදී ශබ්දයෙහි ඇළුම් ඇති පුරුෂයා රැඳී ගියේය. ඔහුත් අනුභව කොට ඉදිරියට ගොස්, අනෙක ප්‍රකාර සුවඳ කරඬු පුරා සල්පිල් සාදාගෙන සිටියාහුය. එතැන්හි ගන්ධයෙහි ඇළුම් ඇති පුරුෂයා රැඳුණේය. ඔහුත් අනුභව කොට ඉදිරියට ගොස්, නොයෙක් අග්‍ර රස ඇති දිව්‍ය භෝජන පුරාගෙන බතින් අංගණය සරසාගෙන උන්හ. එතැන්හි රසයෙහි ගිජු වූ පුරුෂයා රැඳුණේය.</p>
  <p>ඔහු අනුභව කොට ඉදිරියෙහි ගොස් අනෙක ප්‍රකාර දිව්‍ය යහන් පනවා උන්හ. එතැන්හි ස්ප්‍රෂ්ටව්‍යයෙහි (පහසෙහි) ලොල් වූ පුරුෂයා රැඳුණේය. ඔහුත් අනුභව කළාහ. බෝධිසත්ත්වයෝ හුදකලා වූහ.</p>
  <div class="subhead">බෝසතුන් පසුපස හඹා ආ යක්ෂිණිය</div>
  <p>ඉක්බිත්තෙන් ඒ යක්ෂිණී සිතන්නී, “ඒකාන්තයෙන් මේ පුරුෂයා ඉතාම මෘදුය (නුවණැතිය). මම මොහු කා මිස නොනවතින්නෙමි” යි බෝධිසත්ත්වයන් පසුපස්සෙහි ගියාය.</p>
  <p>වන කර්මාන්තය නිසා දඬුපත කපන්නට ගිය මිනිස්සු යක්ෂිණිය දැක, “තී ඉදිරියෙහි යන්නා වූ මේ පුරුෂයා තිට කවරෙක් වේදැ?” යි විචාළාහ.</p>
  <p>“ස්වාමි දරුවෙනි, මා බාල අවස්ථාවේ පටන් වල්ලභ වූ (ආදරය කළ) පුරුෂයාණෝය” යි කීවාය.</p>
  <p>එසඳ පුරුෂයෝ, “පින්වත, මෙබඳු වූ සිව්මැලි මල් දමක් සේ රන්වන් වූ කුමාරිකාව තමාගේ දෙමව්පියන් ද හැරපියා පසුපස්සෙහි එද්දී, කුමක් නිසා තොපි මෑ ගැන නොසලකා, භාර නොගන්නේද?” යි කීහ.</p>
  <p>එසඳ බෝධිසත්ත්වයෝ, “එම්බා පින්වත්නි, මෝ තොමෝ මාගේ ස්ත්‍රියක් නොවෙයි, යක්ෂිණියකි. මෝ මාගේ මනුෂ්‍යයන් පස් දෙනෙකු අනුභව කොට දැමුවාය” යි කීහ.</p>
  <p>බෝධිසත්ත්වයෝ මෙසේ කියද්දීත් යක්ෂිණී කියන්නී, “පින්වත්නි, පුරුෂයෝ නම් කිපුණු කල තමන්ගේ ස්ත්‍රීන් යක්ෂිණීන් හා ප්‍රේත දූවරුන් හා සමාන කරති” යි කියා යමින් සිටම, ගර්භිණී ස්වරූපයක් දක්වා, නැවත එක් දරුවකු ලත් රූපයක් දක්වා, පුතකු ඇකයෙන් වඩාගෙන බෝධිසත්ත්වයන් පසුපස්සෙහි නික්මුණාය. එය දුටු මනුෂ්‍යයෝ පළමු පරිද්දෙන්ම විචාරති. බෝධිසත්ත්වයෝත් ඈ යක්ෂිණියක් බව කිය කියා ගොස් තක්සලා නුවරට පැමිණියාහ.</p>
  <div class="image-placeholder" data-prompt="Masterpiece, Full screen, Full bleed, Edge to edge, Pristine Ancient South Asian painting style, Vibrant colors, high quality, sharp focus. The Bodhisattva walking resolutely on a forest path towards the gates of Taxila. He has golden skin, wears white robes, and has a top knot; he holds a sword in one hand and a sacred protection thread in the other, looking straight ahead with intense, unwavering focus. Behind him follows a breathtakingly beautiful woman (the Yakshini in disguise), dressed in alluring colorful silks and jewelry, carrying a baby, trying to get his attention with a pleading look. Lush ancient forest background transitioning to city walls. Ancient Ajanta fresco style, dramatic lighting emphasizing the Bodhisattva's willpower.">
    <img src="../jathaka-images/106_img_1.jpeg" class="story-image" alt="Story Illustration">
    <span class="img-label">බෝධිසත්ත්වයෝ යක්ෂිණියගේ මායාවන්ට නොරැවටී තක්සලා නුවර දෙසට ගමන් කිරීම.</span>
  </div>
  <p>ඒ යක්ෂිණී පුතු අතුරුදහන් කරවා, තනිවම පසුපස්සෙහි ගියාය. බෝධිසත්ත්වයෝ මේ නුවර වාසල් දොරට පැමිණ එක් ශාලාවක උන්නාහ. යක්ෂිණී බෝධිසත්ත්වයන්ගේ තේජසින් (සහ පිරිත් බලයෙන්) ඇතුළට වදින්ට අසමර්ථව, දිව්‍ය රූපයක් මවාගෙන ශාලා ද්වාරයෙහි සිටියාය.</p>
  <div class="subhead">තක්සලා රජුගේ මෝහය</div>
  <p>එකෙණෙහි තක්සලා නුවරින් කොසොල් රජ්ජුරුවෝ උයනට යන ගමනේ දී ඈ දැක, ඇය පිළිබඳ සිත් ඇතිව, “දරුව, මෑ අස්වාමික (හිමිකරුවෙක් නැති) බව දැනගෙන එව” යි කියා පුරුෂයකු යැවූහ.</p>
  <p>ඒ පුරුෂයා ඈ වෙත ගොස්, “සස්වාමික දැ?” යි විචාළේය.</p>
  <p>යක්ෂිණී කියන්නී, “එසේය. පුරුෂයාණෙනි, මේ ශාලාවේ ඉන්නා පුරුෂයාණෝ නම් මට බාල අවස්ථාවේ පටන් බත් පිළි දී, ස්වාමීව සිටි තැනැත්තෝය” යි කීවාය.</p>
  <p>බෝධිසත්ත්වයෝ එසඳ කියන්නාහු, “මෝ තොමෝ මාගේ ස්ත්‍රියක් නොවෙයි. මෑ යක්ෂිණියකි. මෑ විසින් මාගේ මනුෂ්‍යයෝ පස් දෙනෙක් අනුභව කොට පියන ලදහ” යි කීහ.</p>
  <p>යක්ෂිණී කියන්නී, “ස්වාමිපුරුෂයෝ නම් පින්වත, කිපුණු කල යමක් මුවට නැගුණේ ද එයම කියති” යි කීවාය.</p>
  <p>මෙහෙවර ගිය පුරුෂයා දෙදෙනාගේ බස් අසා රජ්ජුරුවන්ට ගොස් කීය. රජ්ජුරුවෝ “අස්වාමික භාණ්ඩය නම් රජ්ජුරුවන් සන්තකය” යි කියා යක්ෂිණිය කැඳවා ගෙන්වාගෙන, ඇතා පිට තබා නුවර පැදකුණු කොට, ප්‍රාසාදයට නංවා ඈ අගමෙහෙසි තනතුරෙහි තැබූහ.</p>
  <p>ඒ රජ්ජුරුවෝ හිස සෝදා නහා, සුවඳ විලවුන් ගන්වා, සවස රාජකාරි නිමවා ශ්‍රී යහන් මස්තකයට නැගී සැතපුනේය. ඒ යක්ෂිණී තමන්ට සුදුසු ආහාරයක් අනුභව කොට, සර්වාභරණයෙන් සැරසී සුවඳ විලවුන් ගන්වා, ශ්‍රී යහන් මස්තකයෙහි රජ්ජුරුවන් හා සමග වැදහෙව, රජ්ජුරුවන් රති සුවයෙන් සැප විඳ සැතපුනු කල්හි එක් ඇලයකට පෙරළී හැඬුවාය.</p>
  <p>එසඳ රජ්ජුරුවෝ ඈට, “සොඳුර, තෝ කුමක් පිණිස අඬන්නෙහිදැ?” යි විචාළහ.</p>
  <p>“දේවයන් වහන්ස, මම නුඹ වහන්සේ විසින් මගදී දැක ගෙන එන ලද්දෙමි. නුඹ වහන්සේගේ අන්තඃපුරයෙහි බොහෝ ස්ත්‍රීහු ඇත. මා වූ කලී සම්පත්තීන් අතරේ වසද්දී බහක් (ගැටලුවක්) උපන් විට, ‘තිගේ මව්පිය ජාති ගෝත්‍ර දන්නෝ කවුරුද? අතරමගදී දැක ගෙනෙන ලද්දී නොවේදැ?’ යි කියා හිසට අතින් ගසා පීඩා කරන්නියක් මෙන් මතු කරබා ගනිමි (යටත් වන්නෙමි). ඉදින් නුඹ වහන්සේ සියලු රාජ ඓශ්චර්යයත් ආඥාවත් මට දුන් සේක් වී නම්, මාගේ සිත රිදවා බහක් කියන්ට කවර නම් සත්ත්වයෙක් සමර්ථ වේද?” යි කීවාය.</p>
  <p>එසඳ රජ්ජුරුවෝ කියන්නාහු, “සොඳුර, මට සියලු රාජ්‍ය වාසීන් නොනැමෙති (මා සතු නොවෙති). මම උන්ට නායක නොවෙමි. යම් කෙනෙක් රාජාඥාව කැඩුවාහු ද, නොකළමනා දෙයක් කෙරෙද්ද, ඔවුන්ටම නායක වෙමි. මේ කාරණයෙන් තොපට සියලු රාජ්‍ය ඓශ්චර්යයත් ආඥාවත් දෙන්නට නොපිළිවනැ” යි කීහ.</p>
  <p>එබැවින්, “දේවයන් වහන්ස, ඉදින් රට නුවර ආඥාව දෙන්නට නොපුළුවන් වී නම්, මේ ඇතුළු මාළිගාවෙහිත්, අන්තඃපුරයෙහිත් වසන්නා වූ සත්ත්වයන් කෙරෙහිවත් මගේ ඉසුරු පවත්නා ලෙස ආඥාව දුන මැනව” යි කීවාය.</p>
  <p>රජ්ජුරුවෝ දිව පහසින් (ස්පර්ශයෙන්) බැඳී ඇගේ බස ප්‍රතික්ෂේප කරගත නොහී, “යහපත සොඳුර, මේ අන්තඃපුරයෙහි වසන්නා වූ සත්ත්වයන් කෙරෙහි තිගේ ඉසුරු පවත්නා ලෙස ආඥාව දෙමි. තෝ ඔවුන් තිගේ වසඟයෙහි පවත්වා ගන්න” යි කීහ.</p>
  <div class="subhead">මාළිගාවේ විනාශය සහ බෝසතුන් රජවීම</div>
  <p>යක්ෂිණිය “යහපත ස්වාමීනි” යි පිළිගෙන, රජ්ජුරුවන් තද නින්දට පත්ව නිදන කල්හි, යක්ෂ පුරයට ගොස් යක්ෂිණියන් කැඳවාගෙන අවුත්, තොමෝ රජ්ජුරුවන් ජීවිතක්ෂයට පමුණුවා ඇට පමණක් ශේෂ කොට සියලු සම් මස් නහර ලේ අනුභව කළාය. අවශේෂ යක්ෂයෝ අන්තඃපුරය ඇතුළේ මහ වාසල් දොර පටන් අංගණයේ කුකුළන්, බල්ලන් ආදී කොට සියල්ලවුන් නොහැර කා, ඇට පමණක් ශේෂ කළාහ.</p>
  <p>දෙවෙනි දවස් දොර පියවා (වසා) තිබෙනු දැක, මනුෂ්‍යයෝ පොරවෙන් දොර පලා ඇතුළට වැද, සියලු මාළිගාව ඇටවලින් පිරී තිබෙනු දැක, “ඒකාන්තයෙන් ශාලාවේ සිටි පුරුෂයා ‘මේ මාගේ ස්ත්‍රිය නොවෙයි, යක්ෂිණියකැ’ යි කී බස් සැබෑමය. රජ්ජුරුවෝ වූ කලී තමන් කිසිවක් නොදන්නා හෙයින් තමන්ට බිසෝ තනතුරෙහි තැබූහ. ඕ තොමෝ යක්ෂයන් කැඳවාගෙන අවුත් සියලු ජනයා කා ගියාය” යි කීහ.</p>
  <p>බෝධිසත්ත්වයෝත් එදවස් ශාලාවෙහි පිරිත් වැලි ඉසලාගෙන, පිරිත් නූල් වටකොට, කඩුව අතින් ගෙන සිටම අරුණ නැගූහ.</p>
  <p>මනුෂ්‍යයෝ සියලු රාජාංගනය හා මාළිගාවේ ඇට අද්දවා දමවා, කසළ හැර ශුද්ධ කොට, ගොම ගා, ඊ මතුපිට සිව්දෑ ගඳින් පිරිබඩ (ආලේප) කොටගෙන, සුවඳ මල් විසුරුවා, සුවඳ මල් තැන තැන එල්වා, සුවඳ දුම් දී, පුන් කලස් තනා, ධජ පතාකයෙන් හා කෙසෙල් ගස් ආදියෙන් බැඳ දිව්‍ය විමානයක් මෙන් සරසා කථා කරන්නාහු;</p>
  <p>“පින්වත්නි, යම් පුරුෂයෙක් දිව්‍ය රූපය මවාගෙන පසුපස්සෙහි යන්නා වූ යක්ෂිණිය හඳුනාගෙන, ඉන්ද්‍රියයන් බිඳ බැලීම පමණකුත් නොකළේ ද, ඒ තෙම උදාරතර මනුෂ්‍යයෙකි. ධෛර්ය සම්පන්නය. මහා නුවණැත්තේය. එබඳු පුරුෂයකු අනුශාසනාව කරන කල්හි සියලු රාජ්‍යය සුඛිත වන්නේය. ඔහු රජ කරවමු” යි කීහ.</p>
  <p>ඉක්බිත්තෙන් සියලු අමාත්‍යයන් හා නුවර වැසියන් ද ඒකච්ඡන්දව බෝධිසත්ත්වයන් කරා පැමිණ, “දේවයන් වහන්ස, නුඹ වහන්සේ මේ රාජ්‍යයෙහි රාජ්‍ය ශ්‍රී අනුභව කොට වදාළ මැනවැ” යි කියා, නුවරට කැඳවාගෙන ගොස් රුවන් රැසක් මත්තෙහි සිටුවා අභිෂේක කොට තක්සලා නුවර රජ කළාහුය.</p>
  <p>ඒ රජ්ජුරුවෝ ඡන්දයෙන් ද, ද්වේෂයෙන් ද, මෝහයෙන් ද, භයින් ද යන සතර වැදෑරුම් වූ අගතිගමනය දුරුකොට, නොකළමනා දෙයක් නොකරන හෙයින් දසරාජ ධර්මයන් අකෝප්‍යව (නොකිපෙන සුළුව), දැහැමෙන් රාජ්‍යය කෙරෙමින් දානාදී වූ පින්කම් කොට, කම් වූ පරිද්දෙන් මිය පරලොව ගියාහ.</p>
  <div class="subhead">ජාතක සමාප්තිය</div>
  <p>ශාස්තෘ වූ බුදුරජාණන් වහන්සේ මේ අතීත කථාව ගෙනහැර දක්වා වදාරා භික්ෂූන් වහන්සේට අවවාද වදාරන සේක් මෙසේ වදාළ සේක.</p>
  <p>“මහණෙනි, ඇතුළුවූ මුවවිට රේඛාව තෙක් සමව පිරුණා වූ තෙල් පාත්‍රය එක තෙල් බින්දුවකුත් නොවක්කොට යම් සේ පුරුෂයෙක් ගෙන ගියේ ද, එපරිද්දෙන්ම තමාගේ සිත කායගතාසතියෙහි පිහිටුවා, යම් සේ ඇසිල්ලකුත් බාහිර අරමුණු වල වික්ෂේපයට නොපැමිණේ නම්, එපරිද්දෙන්ම නුවණැත්තා වූ යෝගාවචර තෙමේ ස්වකීය වූ චිත්තය රකින්නේය. කුමක් පිණිස ද? යත්;”</p>
  <p>“අනවරාග්‍ර සංසාරයෙහි කිසි බාල පෘථග්ජන කෙනෙකුන් විසින් ස්වප්නයෙනුත් නොගිය විරූ නිර්වාණ නැමැති දයාව ප්‍රාර්ථනා කරන්නහු විසින් කර්මස්ථානයෙහි හැම වේලෙහිම අභ්‍යාස කටයුතු ද, එසේ හෙයින් යම් පුද්ගලයෙක් නිවන් දකිනු කැමැත්තේ වී නම්, ඒ සත්ත්වයා විසින් තෙල් පාත්‍රය ගෙන යන්නා වූ සත්ත්වයා හැම වේලෙහිම සිහි ඇතිව තෙල් බින්දුවකුත් නොවක්කොට ගෙන යන්නාක් මෙන්, හැම වේලෙහිම කායගතාසති කර්මස්ථානයෙන් යුක්තව නානා අරමුණු වල සිත යා නොදී, චිත්ත ඒකාග්‍රතාව කොට තමාගේ සිත රැක අමෘත මහා නිර්වාණය සාක්ෂාත් කටයුත්තේය” යි මෙසේ ශාස්තෘ වූ බුදුරජාණන් වහන්සේ නිර්වාණ ධර්මයෙන් දේශනාව කුළුගන්වා මේ තෙලපත්ත ජාතකය නිමවා වදාළ සේක.</p>
  <p>“එසමයෙහි රජ පිරිස නම් දැන් බුදු පිරිසය. එසමයෙහි රාජ්‍යයට පැමිණියා වූ කුමාරයෝ නම් තිලෝගුරු සම්මා සම්බුදු රජ වූ මම ම වෙදැ” යි තමන් වහන්සේ දක්වා වදාළ සේක.</p>
  <nav class="bottom"><a class="button prev" href="3-94.html"><i class="material-icons">arrow_back</i>94. මහාසුදස්සන ජාතකය</a><a class="button next" href="3-96.html">96. නාමසිද්ධි ජාතකය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>