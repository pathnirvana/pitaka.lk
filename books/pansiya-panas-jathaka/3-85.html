<!DOCTYPE html>
<html>
<head>
    <meta charset="UTF-8">
    <title>85. සීලවිමංස ජාතකය - පන්සිය පණස් ජාතකය</title>
    <meta name="description" content="පන්සිය පණස් ජාතකය - වේරගොඩ අමරමෝලි හිමි">
    <meta property="og:type" content="article">
    <meta property="og:title" content="85. සීලවිමංස ජාතකය - පන්සිය පණස් ජාතකය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pansiya-panas-jathaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-85"><i class="material-icons">toc</i>පන්සිය පණස් ජාතකය</a><i class="material-icons">navigate_next</i><a class="button" href="3.html">ජාතක කථා</a></nav>
  <div class="heading-bar">
    <h2>85. සීලවිමංස ජාතකය</h2><i class="material-icons star-icon undefined" data-bookmark="{&quot;ids&quot;:[3,85],&quot;headings&quot;:[&quot;ජාතක කථා&quot;,&quot;85. සීලවිමංස ජාතකය&quot;],&quot;book&quot;:{&quot;name&quot;:&quot;පන්සිය පණස් ජාතකය&quot;,&quot;folder&quot;:&quot;pansiya-panas-jathaka&quot;}}">star_outline</i><i class="material-icons share-icon" file-name="3-85.html">share</i>
  </div>
  <p>තවද එක් සමයෙක්හි සීල, සමාධි, ප්‍රඥාවෙන් යුක්ත වූ තිලෝගුරු සම්‍යක් සම්බුදුරජාණන් වහන්සේ දෙව්රම් වෙහෙර වැඩවසන සේක්, සිල් පරීක්ෂා කරන්නා වූ බ්‍රාහ්මණයකු අරභයා මේ ජාතකය වදාළ සේක.</p>
  <div class="subhead">බ්‍රාහ්මණයාගේ සැකය</div>
  <p>ඒ බ්‍රාහ්මණ තෙමේ කොසොල් රජ්ජුරුවන් නිසා ජීවත්වන්නේය. හෙතෙම තිසරණගතය, අඛණ්ඩව පඤ්චසීලය රක්ෂා කරන්නේය, වෙදත්‍රයෙහි (වේද තුනෙහි) පරතෙරට පැමිණියේය. රජ්ජුරුවෝ “මේ තෙමේ සිල්වතැ” යි සිතා ඔහුට අධික වූ සත්කාර සම්මාන කෙරෙති; ඉතා ගරු කොට සලකති.</p>
  <p>එකල බ්‍රාහ්මණයා මෙසේ සිතීය: “කිමෙක්ද? මේ රජ්ජුරුවෝ මාගේ ජාතිය, කුලය, ප්‍රදේශය හෝ සමෘද්ධිය නිසා මට සත්කාර සම්මාන කරන සේක් දෝ හෝයි? නොහොත් මාගේ සීල සමෘද්ධිය නිසා සම්භාවනා කරණ සේක් දෝහෝ? යි. එසේ හෙයින් මා පළමු කොට මෙය පරීක්ෂා කොට බැලුව මනාවේදැ?” යි සිතුවේය.</p>
  <div class="subhead">සීලය පරීක්ෂා කිරීම</div>
  <p>ඒ බ්‍රාහ්මණයා එක් දවසක් රජ්ජුරුවන්ට සේවයට ගෙට යන්නේ, එක් වන්නකු පුරුෂයකුගේ (මුදල් භාරකරුගේ) පෝරුවෙන් නොකියා එක් කහවණුවක් ඇරගෙන ගියේය. ඒ දැක වන්නක්කා බ්‍රාහ්මණයා කෙරෙහි ගරුත්වයෙන් කිසිවක් නොකියා උන්නේය.</p>
  <p>නැවත එක් දවසක් හෙතෙම කහවණු දෙකක් ගත්තේය. ඒ වන්නකු පුරුෂයා ඒ දවසුත් එසේම ඉවසුයේය. බමුණා තුන්වෙනි දවසේ කහවණු මිටක් හැර ගත්තේය.</p>
  <p>ඉක්බිත්තෙන් වන්නකු පුරුෂයා ඔහුට කියන්නේ, “එම්බල බ්‍රාහ්මණය, රජ්ජුරුවන් වහන්සේගේ රාජ භාණ්ඩාගාරය සොරකම් කරන්නේ අදට තුන් දවසක් නොවේදැ?” යි කීය. මෙසේ කියා තමා විසින් “රාජ භාණ්ඩාගාරය සොරකම් කරන්නා වූ සොරා අල්වා ගන්නා ලදැ” යි තුන්විටෙක අඬ ගැසූයේය.</p>
  <p>එකල ඔහු සමීපයට මනුෂ්‍යයෝ ඈතින් මෑතින් අවුත්, “බොහෝ දවසක් සිල්වත් එකකු මෙන් ඇවිදිනේ නොවේද? දැන් තා කළේ කිම්දැ?” යි අසා පහර කීපයක් ගසා පියා, ඔහු බැඳගෙන රජ්ජුරුවන්ට දැන්වූහ.</p>
  <p>රජ්ජුරුවෝ ඔහු දැක කලකිරී, “බමුණ, කවර කාරණයකින් මෙබඳු වූ දුස්සීල ක්‍රියාවක් කෙළෙහිදැ?” යි අසා, “ඇරගෙන යව මෝහට රාජාඥා කරව” යි නියෝග කළහ.</p>
  <p>බමුණා, “රජ්ජුරුවන් වහන්ස, මා රාජ භාණ්ඩාගාරය සොරකම් කෙළේ නැතැ” යි කීය.</p>
  <p>“එසේ කල කුමක් නිසා වන්නක්කාගේ සල්පිල පෝරුවෙන් කහවණු ගතිදැ?” යි රජු ඇසූය.</p>
  <p>බමුණා මෙසේ කීය: “රජ්ජුරුවන් වහන්ස, එසේ කෙළේ නුඹ වහන්සේ මට අධික කොට සත්කාර සම්මාන කොට සම්භවනා කරන හෙයින්, ‘කිමෙක්ද? මේ රජ්ජුරුවන් වහන්සේ මාගේ ජාත්‍යාදිය නිසා මට අධික කොට සම්භාවනා කරණ සේක් දෝ හෝ යි? නොහොත් සීලය නිසා සම්භාවනා කරන සේක් දෝ හෝ යි?’ පරීක්ෂා කරණ පිණිස කෙළෙමි. දැන් වූ කලී මා විසින් ඒකාන්තයෙන් දන්නා ලද්දේ, රජ්ජුරුවන් වහන්සේ මට සම්භාවනා කෙළේ සීලය නිසාමය, ජාත්‍යාදියක් නිසා නොවෙයි කියාය. එතකුදු වුවත් දැන් නුඹ වහන්සේ මට රාජාඥා (දඬුවම්) කරමින් සිටි සේක. එහෙයින් මම ‘ඒකාන්තයෙන් මේ ලෝකයෙහි සීලයම උත්තමය, සීලයම ප්‍රධාන ය’ යි නිෂ්ඨාවට (තීරණයට) ගියෙමි. මම මේ සීලයම සුදුසු කාරියක් කෙරෙම් නම් ගිහිගෙහි සිට පඤ්චකාමය අනුභව කෙරෙමින් එය කොට ගත නොහෙමි. අදම ජෙතවනයට ගොස් සර්වඥයන් වහන්සේ සමීපයෙහි මහණ වෙමි. ස්වාමීනි, මට මහණ වීමට අවසර දුනමැනවැ” යි කියා රජ්ජුරුවන් අනුදන්වා ජෙතවනයට අභිමුඛව ගියේය.</p>
  <p>ඉක්බිත්තෙන් ඔහුගේ ඥාති මිත්‍රයන් හා බන්ධුන් රැස්ව මහණ වීමට යාම වළකාගත නොහී නැවත ගියෝය. ඒ බමුණා බුදුරජාණන් වහන්සේ සමීපයට ගොස් ප්‍රව්‍රජ්‍යාව ඉල්වා, ප්‍රව්‍රජ්‍යාවත් උපසම්පදාවත් ලැබ, කමටහන් මෙනෙහි කොට විදර්ශනා වඩා රහත්ව සර්වඥයන් වහන්සේ කරා ගොස්, “ස්වාමීනි, මාගේ ප්‍රව්‍රජ්‍යාව මස්තකප්‍රාප්ත වීය” යි තමන් වහන්සේ අර්හත් ඵලයලත් නියාව ප්‍රකාශ කළසේක.</p>
  <p>උන්වහන්සේගේ අර්හත්වය ප්‍රකාශ කිරීම භික්‍ෂු සංඝයා කෙරෙහි ප්‍රසිද්ධ විය. ඉක්බිත්තෙන් එක් දවසක් දම්සභා මණ්ඩපයෙහි රැස් වූ භික්ෂූන් වහන්සේ, “ඇවැත්නි, අසවල් කොසොල් රජ්ජුරුවන්ගේ උපස්ථායක වූ බමුණා තමාගේ සීලය පරීක්ෂා කොට රජ්ජුරුවන් අනුදන්වා මහණව අර්හත් ඵලයෙහි පිහිටියේ ය” යි ඒ භික්ෂූන් වහන්සේගේ ගුණ කියමින් උන්සේක.</p>
  <p>සර්වඥයන් වහන්සේ දම්සභා මණ්ඩපයට වැඩ වදාරා, “මහණෙනි, දැන් කවර කථාවකින් යුක්තව උනුදැ?” යි විචාරා, “මෙ නම් කථාවකින් යුක්තව උනුම් හ” යි කී කල්හි, “මහණෙනි, තමාගේ සීලය පරීක්ෂා කොට පැවිදිව තමන්ට පිහිටක් කළෝය” යි වදාරා ඉකුත්වත් දක්වා වදාළ සේක.</p>
  <div class="subhead">අතීත කථාව: පුරෝහිත බමුණා සහ අහිගුණ්ඨිකයෝ</div>
  <p>යටගිය දවස බරණැස් නුවර බ්‍රහ්මදත්ත නම් රජ්ජුරු කෙනෙකුන් රාජ්‍යය කරණ කල්හි අප මහබෝසතාණෝ ඒ රජ්ජුරුවන්ට පුරෝහිත වූහ. උන්වහන්සේ දන් දීමෙහි බලවත් වූ ඇළුම් ඇත්තෝය; සිල් රක්‍ෂා කිරීමෙහිද බලවත් වූ ඇළුම් ඇත්තෝමය; අඛණ්ඩ පඤ්චසීලය රක්ෂා කෙරෙති. රජ්ජුරුවෝ සෙසු බමුණන්ට වඩා උන්වහන්සේව උත්තරිතර (උසස්) කෙරෙති යන සියල්ලම පළමු කියන ලද්ද හා සදෘශ වන්නේය.</p>
  <p>මහ බෝසතාණෝ සොරකම් කළෝ යයි බැඳගෙන රජ්ජුරුවන් සමීපයට ගෙන යන කල්හි, අහිගුණ්ඨිකයෝ (නයින් නටවන්නෝ) වීථිමද්ධ්‍යයෙහි සර්පයින් කෙළවන්නාහුය. ඔවුහු නගුට අල්වති, බොටුව අල්වති, සර්පයා අල්වාගෙන තමන්ගේ කරවට වෙළති.</p>
  <p>එකල බෝධිසත්ත්වයෝ ඔවුන් දැක, “දරුවෙනි, මේ සර්පයාගේ නගුට නාල්ලව, බොටුවෙහි නොවෙළව, මේ සර්පයා දෂ්ට කළේ වී නම් තොප ජීවිතක්ෂයට පමුණුවන්නේ ය” යි කිවුය.</p>
  <p>අහිගුණ්ඨිකයෝ කියන්නෝ, “බමුණ, මේ සර්පයා සිල්වත්ය, ආචාර සම්පන්නය. තා සේ දුස්සීල නොවෙයි. තෝ වූ කලී තාගේ දුස්සීල බැවින් අනාචාරයෙන් රාජභාණ්ඩාගාර සොරකම් කොට සොරා යයි දැන් බැඳගෙන යන ලද්දේය” යි කිවුය.</p>
  <div class="image-placeholder" data-prompt="Masterpiece, Full screen, Full bleed, Edge to edge, Pristine Ancient South Asian painting style, Vibrant colors, high quality, sharp focus. The Bodhisatta, depicted with golden skin, white robes, and a top knot, stands in a bustling ancient street, his hands bound by royal guards. He is looking down calmly at a group of snake charmers who are fearlessly handling a large, venomous cobra. One snake charmer looks up at him with a mocking expression, pointing at the virtuous snake. The scene is bathed in warm, natural sunlight, highlighting the texture of the robes and the scales of the snake. Intricate details of the ancient city architecture in the background.">
    <img src="../jathaka-images/96_img_1.jpeg" class="story-image" alt="Story Illustration">
    <span class="img-label">බෝධිසත්ත්වයෝ අහිගුණ්ඨිකයන් සහ සිල්වත් සර්පයා දෙස බලා සිටීම.</span>
  </div>
  <p>එකෙණෙහි බෝධිසත්ත්වයෝ මෙසේ සිතූහ: “සර්පයෝ පවා දෂ්ට නොකිරීමෙන්, අනුන්ට හිංසා පීඩා නොකිරීමෙන් ‘සිල්වත්හ’ යි නම් ලබති. මනුෂ්‍යයන් කෙරෙහි එවැනි ගුණ විශෙෂයක් පිහිටියේ වී නම් කියනු කිමෙක්ද? මේ ලෝකයෙහි සත්පුරුෂයන් විසින් රක්ෂා කරණ ලද දශශීල අෂ්ටාංග ශීල ආදී සියල්ලම උතුම් වන්නේය. ඒ ශීලයට වඩා ශ්‍රෙෂ්ඨතර වස්තුවෙක් ලෝකයෙහි නැත්තේය” යි සිතූහ.</p>
  <div class="subhead">සීලයේ මහිමය දේශනා කිරීම</div>
  <p>එකෙණෙහි ඒ රාජ පුරුෂයෝ ඒ බ්‍රාහ්මණයා ගෙන ගොස් රජ්ජුරුවන්ට දැක්වූහ.</p>
  <p>ඉක්බිත්තෙන් රජ්ජුරුවන් විසින් “කොල, මේ කිමෙක්ද?” යි විචාරන ලද රාජ පුරුෂයෝ මෙසේ දැන්වූහ: “දේවයන් වහන්ස, මේ බ්‍රාහ්මණ තෙමේ රාජ භාණ්ඩාගාරය සොරකම් කරන ලද සොරෙකැ” යි කියා දැන්වූහ.</p>
  <p>එකල්හි රජ්ජුරුවෝ අමාත්‍යයන්ට නියෝග කරන්නාහු, “කොල, මේ බ්‍රාහ්මණයා විසින් රෑ දාවල් මෙසේම සොරකමෙහි ලා යෙදී වාසය කරන්නේ වී නම් ඕහට රාජාඥා කරව” යි නියෝග කළහ.</p>
  <p>එකල්හි බ්‍රාහ්මණ තෙමේ රජ්ජුරුවන්ට කියන්නේ, “රජ්ජුරුවන් වහන්ස, මා කළ සොරකමෙක් නැතැ” යි කියා දැන්වීය.</p>
  <p>“එසේ කල කුමක් හෙයින් වස්තු හැර ගත්තෙහිද?” යි විචාළ කල්හි, බ්‍රාහ්මණ තෙම පළමු කී පරිද්දෙන්ම තමා සොරකම් කළ කාරණා රජ්ජුරුවන්ට දන්වන්නේ, “ඒ කාරණයෙන් මම ‘මේ ලෝකයෙහි ලා ශීලය ශ්‍රෙෂ්ඨය’ යි නියම කළෙමි” යනාදීන් සීලයේ ගුණයම ප්‍රශංසා කරමින් සිටියේය. “දේවයන් වහන්ස, ලෝකයෙහි ලාමක මෙවැනි ආශී විෂයෝ (සර්පයෝ) පවා අනුන් දෂ්ට නොකිරීමෙන් ‘සිල්වත් ය’ යි බොහෝ දෙනා විසින් ප්‍රශංසා කටයුතු වන්නාහුය. මේ කාරණයෙනුත් සීලයම උතුම් වන්නේය, ශීලයම ශ්‍රෙෂ්ඨ වන්නේය” යි ශීලාදී ගුණයට ප්‍රශංසා කරන්නේ මෙසේ කීය:</p>
  <p>“මහරජ, මේ ලෝකයෙහි කයින් වචනින් මනසින් අව්‍යතික්‍රම සංඛ්‍යාත වූ ආචාර සීලයම ශ්‍රෙෂ්ඨ වන්නේය. තවද මහරජ, අඛණ්ඩාදී භාවයෙන් රක්ෂා කරණ ලද්දා වූ පඤ්චසීල, අෂ්ටාංග සීල, දශ ශීලාදී වූ සීලයම නිරුත්තර වන්නේය, ශ්‍රෙෂ්ඨ වන්නේය. ඝොර විෂ තෙජස් ඇත්තා වූ ආශී විෂයෝ පවා ‘සිල්වතු ය’ යි සත්පුරුෂයන් විසින් ප්‍රශංසාවට පැමිණියෝය” යි අතරමගදී තමා දුටු කාරණා අභිමුඛ කොට දක්වා රජ්ජුරුවන්ට මෙසේ ධර්ම දේශනා කළේය.</p>
  <p>ඉන්පසු වස්තු කාම, ක්ලේශ කාමයන් හැර සෘෂි ප්‍රව්‍රජ්‍යාවෙන් මහණව, හිමාලය වනයට වැද පඤ්චාභිඥා අෂ්ටසමාපත්ති උපදවා, චුති ප්‍රතිසන්ධි වශයෙන් බ්‍රහ්මලෝකය පරම ප්‍රතිෂ්ඨා කළේය යි ශාස්තෘ වූ බුදුරජාණන් වහන්සේ මේ ධර්ම දේශනාව ගෙනහැර දක්වා වදාරා, පූර්වාපර කථාව ගළපා මේ ශීලවිමංස ජාතකය නිමවා වදාළ සේක.</p>
  <p>“එසමයෙහි රජ පිරිස් නම් දැන් බුදු පිරිස් වූවාය. එසමයෙහි පුරෝහිත බ්‍රාහ්මණයා නම් දැන් බුදු වූ මම්ම ය” යි දක්වා වදාළ සේක.</p>
  <nav class="bottom"><a class="button prev" href="3-84.html"><i class="material-icons">arrow_back</i>84. කිම්පක්ක ජාතකය</a><a class="button next" href="3-86.html">86. මංගල ජාතකය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>