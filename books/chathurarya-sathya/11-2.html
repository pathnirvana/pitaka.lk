<!DOCTYPE html>
<html>
<head>
    <meta charset="UTF-8">
    <title>සම්‍යග් දෘෂ්ටිය - චතුරාර්‍ය්‍ය සත්‍යය</title>
    <meta name="description" content="චතුරාර්‍ය්‍ය සත්‍යය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="සම්‍යග් දෘෂ්ටිය - චතුරාර්‍ය්‍ය සත්‍යය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="chathurarya-sathya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#11-2"><i class="material-icons">toc</i>චතුරාර්‍ය්‍ය සත්‍යය</a><i class="material-icons">navigate_next</i><a class="button" href="11.html">4. දුක්ඛ නිරෝධගාමිනී ප්‍ර‍තිපදාර්‍ය්‍ය සත්‍යය හෙවත් මාර්ග සත්‍යය</a></nav>
  <div class="heading-bar">
    <h2>සම්‍යග් දෘෂ්ටිය</h2><i class="material-icons star-icon undefined" data-bookmark="{&quot;ids&quot;:[11,2],&quot;headings&quot;:[&quot;4. දුක්ඛ නිරෝධගාමිනී ප්‍ර‍තිපදාර්‍ය්‍ය සත්‍යය හෙවත් මාර්ග සත්‍යය&quot;,&quot;සම්‍යග් දෘෂ්ටිය&quot;],&quot;book&quot;:{&quot;name&quot;:&quot;චතුරාර්‍ය්‍ය සත්‍යය&quot;,&quot;folder&quot;:&quot;chathurarya-sathya&quot;}}">star_outline</i><i class="material-icons share-icon" file-name="11-2.html">share</i>
  </div>
  <p>දැනීම වනාහි වැරදි දැනීම ය, නිවැරදි දැනීම ය යි දෙවැදෑරුම් වේ. වීදුරු කැබැල්ලක් මැණිකක් ය කියා හෝ මැණිකක් ම වීදුරු කැබැල්ලක් ය කියා හෝ සිතන්නහු ගේ දැනීම බඳු දැනීම් වලට වැරදි දැනීම යයි කියනු ලැබේ. සියල්ල නො දන්නා වූ තැනැත්තන් තුළ නොයෙක් විට නොයෙක් කරුණු පිළිබඳ වැරදි දැනීම් හෙවත් වැරදි හැඟීම් ඇති වේ. ඒ වැරදි හැඟීම් අතර එය එසේ ම යයි පිළිගෙන සිටින්නා වූ සත්ත්වයා මරණින් මතු අපායට පමුණුවන්නා වූ ද, ඔහුට ස්වර්ග මාර්ගය හා මෝක්ෂ මාර්ගය ආවරණය කරන්නා වූ ද, වැරදි දැනීම් කොටසක් ඇත්තේ ය. ඒ කොටස ආගම ධර්මයෙහි <b>මිථ්‍යා දෘෂ්ටිය</b> යන නමින් හඳුන්වනු ලැබේ. </p>
  <p>පින් ය, පව් ය කියා දෙයක් නැත - ඒවා ලොව රවටා ලාභ ලැබීමට ඇතමුන් කියන දේවල් ය, දන් දීමෙන් වස්තු හීනවීම මිස මතු ලබන ඵලයක් නැත. ප්‍රාණඝාතාදියෙන් වැළකීම මෙලොව කරදර වීම හැර මතු වන ශුභ සිද්ධියක් නැත, අපායක් කියා හෝ දෙව්ලොව බඹලොවක් කියා තැනක් නැත, මරණින් මතු නැවත ඉපදීමකුත් නැත. බුදුවරුය, රහතුන්ය කියා විශේෂ පුද්ගල කොටසක් නැත යනාදි වැරදි දැනීම් මිථ්‍යා වලින් සමහරෙකි.</p>
  <p>ඒ ඒ දේවල් පිළිබඳව ඇති සැටියට ම ඇතිවන්නා වූ දැනීමට නිවැරදි දැනීම යයි කියනු ලැබේ. ඒ නිවැරදි දැනීම් අතර ද මිථ්‍යා දෘෂ්ටි යයි කියන ලද වැරදි දැනීම දුරු කරන්නා වූ ද, සත්ත්වයා හට අපා දුකින් මිදී සුගතියෙහි ඉපදීමට උපකාර වන්නා වූ ද, සසර දුකින් මිදී නිවනට පැමිණීමට උපකාර වන්නා වූ ද, විශිෂ්ඨ දැනීම් කොටසක් ඇත්තේ ය. ඒ කොටසට සම්‍යග් දෘෂ්ටිය යි කියනු ලැබේ. පින් පව් ඇති බව දැනීම, පින් පව් වල ඵල ඇති බව දැනීම, මරණින් මතු ඉපදීමක් ඇති බව දැනීම යනාදිය ඒ කොටසට අයත් දැනීම්වලින් සමහරෙකි.</p>
  <p><b>“සම්මාදිට්ඨි - සම්‍යග්දෘෂ්ටි</b> යන වචන වල තේරුම නම් නිවැරදි දැනීම ය හෙවත් නුවණ ය යනුයි. සම්‍යග් දෘෂ්ටිය එකක් වුව ද දැනගනු ලබන කාරණයන්ගේ වශයෙන් අනේක ප්‍රභේද වන්නේ ය. එබැවින් නොයෙක් සූත්‍ර‍ ධර්මයන්හි නොයෙක් ආකාරයෙන් සම්‍යග් දෘෂ්ටිය දක්වා තිබේ. කෙටි ක්‍ර‍මයකින් කියතහොත් -</p>
  <ol>
    <li><b>දශවස්තුක සම්‍යග්දෘෂ්ටිය</b></li>
    <li><b>චතුස්සත්‍ය සම්‍යග්දෘෂ්ටිය</b> ය යි</li>
  </ol>
  <p>සම්‍යග් දෙවැදෑරුම් වන බව කිය යුතු ය. එහි දශවස්තුක සම්‍යග්දෘෂ්ටිය යනු කරුණු දසයක් සම්බන්ධයෙන් පවත්නා වූ සම්‍යග්දෘෂ්ටියයි.</p>
  <div class="TOC-container subheadings">
    <div class="TOC-text" level="2">අනු මාතෘකා</div>
    <div class="TOC-children">
      <div class="TOC-container" id="11-2-1">
        <div class="TOC-text" level="3"><i class="material-icons leaf hover-icon">keyboard_arrow_right</i><a class="TOC" href="11-2-1.html" level="3">දශවස්තුක සම්‍යග් දෘෂ්ටිය</a><i class="material-icons star-icon hover-icon" data-bookmark="{&quot;ids&quot;:[11,2,1],&quot;headings&quot;:[&quot;4. දුක්ඛ නිරෝධගාමිනී ප්‍ර‍තිපදාර්‍ය්‍ය සත්‍යය හෙවත් මාර්ග සත්‍යය&quot;,&quot;සම්‍යග් දෘෂ්ටිය&quot;,&quot;දශවස්තුක සම්‍යග් දෘෂ්ටිය&quot;],&quot;book&quot;:{&quot;name&quot;:&quot;චතුරාර්‍ය්‍ය සත්‍යය&quot;,&quot;folder&quot;:&quot;chathurarya-sathya&quot;}}">star_outline</i><i class="material-icons share-icon hover-icon" file-name="11-2-1.html">share</i></div>
        <div class="TOC-children"></div>
      </div>
      <div class="TOC-container" id="11-2-2">
        <div class="TOC-text" level="3"><i class="material-icons leaf hover-icon">keyboard_arrow_right</i><a class="TOC" href="11-2-2.html" level="3">චතුස්සත්‍ය සම්‍යක් දෘෂ්ටිය</a><i class="material-icons star-icon hover-icon" data-bookmark="{&quot;ids&quot;:[11,2,2],&quot;headings&quot;:[&quot;4. දුක්ඛ නිරෝධගාමිනී ප්‍ර‍තිපදාර්‍ය්‍ය සත්‍යය හෙවත් මාර්ග සත්‍යය&quot;,&quot;සම්‍යග් දෘෂ්ටිය&quot;,&quot;චතුස්සත්‍ය සම්‍යක් දෘෂ්ටිය&quot;],&quot;book&quot;:{&quot;name&quot;:&quot;චතුරාර්‍ය්‍ය සත්‍යය&quot;,&quot;folder&quot;:&quot;chathurarya-sathya&quot;}}">star_outline</i><i class="material-icons share-icon hover-icon" file-name="11-2-2.html">share</i></div>
        <div class="TOC-children"></div>
      </div>
    </div>
  </div>
  <nav class="bottom"><a class="button prev" href="11-1.html"><i class="material-icons">arrow_back</i>ආර්‍ය්‍ය අෂ්ටාංගික මාර්ගය</a><a class="button next" href="11-2-1.html">දශවස්තුක සම්‍යග් දෘෂ්ටිය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>