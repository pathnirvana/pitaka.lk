<!DOCTYPE html>
<html>
<head>
    <meta charset="UTF-8">
    <title>10. ප්‍රිය විප්‍රයෝග දුඃඛය</title>
    <meta name="description" content="චතුරාර්‍ය්‍ය සත්‍යය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="10. ප්‍රිය විප්‍රයෝග දුඃඛය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="chathurarya-sathya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
    <nav class="top">
        <a class="button" href="../app-index.html">
            <i class="material-icons undefined">home</i>
        </a>
        <i class="material-icons undefined">navigate_next</i>
        <a class="button" href="index.html#9-12-10">
            <i class="material-icons undefined">toc</i>චතුරාර්‍ය්‍ය සත්‍යය
        </a>
        <i class="material-icons undefined">navigate_next</i>
        <a class="button" href="9.html">1. දුක්ඛ සත්‍යය</a>
        <i class="material-icons undefined">navigate_next</i>
        <a class="button" href="9-12.html">දුඃඛාර්‍ය්‍ය සත්‍යයාගේ ද්වාදසාකාරය</a>
    </nav>
    <h3>10. ප්‍රිය විප්‍රයෝග දුඃඛය
        <i class="material-icons share-icon" file-name="9-12-10.html">share</i>
    </h3>
    <p>ආදරයෙන් රැස් කොට ආරක්ෂා කරගෙන සිටින ධනයෙන් හා පුත්‍ර‍ භාර්‍ය්‍යාදි පුද්ගලයන්ගෙන් ද වෙන් වීම 
        <strong>ප්‍රිය විප්‍රයෝග</strong> දුඃඛය යි. ධනය වනාහි වියදම් වීමෙන් ද සොරුන් විසින් රජුන් විසින් පැහැර ගැනීමෙන් ද ගිනි දිය ආදියට අසුවීමෙන් ද හිමියාගෙන් වෙන් වෙන දෙයකි. හිමියා වෙත යම් ධනයක් ඉතිරි වුව ද මරණයට පැමිණීමෙන් ඔහු එයින් ඒකාන්තයෙන් වෙන් වන්නේය. පුත්‍ර‍ කලාත්‍රාදි ප්‍රිය පුද්ගලයන් හා වාසය කරන තැනැත්තාට තමාට ඔවුන් හැර අන් පෙදෙසකට යන්නට සිදුවීමෙන් ද ඔවුන් තමා හැර යාමෙන් ද, මරණයට පැමිණීමෙන් ද ඔවුන්ගෙන් වෙන් වන්නට සිදු වේ. තමාගේ මරණයෙන් හෝ වෙන් වන්නට සිදුවේ. එබැවින් ප්‍රිය විප්‍රයෝගය ද සසර සැරිසරණ පුද්ගලයා හට ජාතියක් පාසා ම සිදු වන දෙයකි. එය ම ඒකාන්තයෙන් දුකක් නො වතුදු බොහෝ කායික මානසික දුඃඛයන්ට හේතුවන බැවින් එය දුකකි. එහි උග්‍ර‍තාවය කොතෙක් ද කියතහොත් සමහරු රෝගී වෙති. සමහරු මිය යති. සමහරු සිය දිවි නසා ගනිති.
    </p>
    <nav class="bottom">
        <a class="button prev" href="9-12-9.html">
            <i class="material-icons undefined">arrow_back</i>9. අප්‍රිය සම්ප්‍රයෝග දුඃඛය
        </a>
        <a class="button next" href="9-12-11.html">11. කැමති දෑ නො ලැබීමේ දුක 
            <i class="material-icons undefined">arrow_forward</i>
        </a>
    </nav>
</div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>