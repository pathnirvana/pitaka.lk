<!DOCTYPE html>
<html>
<head>
    <meta charset="UTF-8">
    <title>නිර්වාණයාගේ විශාලත්වය - චතුරාර්‍ය්‍ය සත්‍යය</title>
    <meta name="description" content="චතුරාර්‍ය්‍ය සත්‍යය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="නිර්වාණයාගේ විශාලත්වය - චතුරාර්‍ය්‍ය සත්‍යය"> <!--For facebook link previews -->
    <meta property="og:image" content="https://2img.now.sh/නිර්වාණයාගේ විශාලත්වය - චතුරාර්‍ය්‍ය සත්‍යය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="චතුරාර්‍ය්‍ය සත්‍යය - රේරුකානේ චන්දවිමල හිමි" />
    <meta property="og:image" content="https://2img.now.sh/නිර්වාණයාගේ විශාලත්වය - චතුරාර්‍ය්‍ය සත්‍යය.png?theme=dark&fontFamily=arundathee&fontSize=180px" />
    <meta name="author" content="චතුරාර්‍ය්‍ය සත්‍යය - රේරුකානේ චන්දවිමල හිමි" />
</head>
<body>
    <article>
    <h1 style="display: none;">නිර්වාණයාගේ විශාලත්වය - චතුරාර්‍ය්‍ය සත්‍යය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/නිර්වාණයාගේ විශාලත්වය - චතුරාර්‍ය්‍ය සත්‍යය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="chathurarya-sathya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#11-4"><i class="material-icons" mat-icon="toc"></i>චතුරාර්‍ය්‍ය සත්‍යය</a><i class="material-icons" mat-icon="navigate_next"></i><a class="button" href="11.html">3. දුක්ඛ නිරෝධාර්‍ය්‍ය සත්‍යය</a></nav><div class="heading-bar"><h2>නිර්වාණයාගේ විශාලත්වය</h2><i class="material-icons share-icon" mat-icon="share" file-name="11-4.html"></i></div><p>දුඃඛ නිරෝධාර්‍ය්‍ය සත්‍ය සංඛ්‍යාත නිර්වාණ ධාතුව සූක්ෂම ධර්මයක් වුව ද අති විශාල දෙයකැයි ද කිය යුතුය. එහි විශාලත්වය දැක්වීමට උපමාවකුදු සුලභ නො වේ. ඒ විශාලත්වය නිරුද්ධ වන දුඃඛස්කන්ධයට අනුව දැක්විය යුතුය. අනාගත කාලයාගේ කොනක් නැත්තේ ය. නිවනට නො පැමිණියහොත් සත්ත්වයා ද ඒ කාලය මුළුල්ලෙහි ම නැවත නැවතත් කුඩා මහත් නොයෙක් ජාතිවල උපදනේ ය. එහි අවසානයක් නැත්තේ ය.</p><p>එබැවින් සසර සැරිසරන එක් සත්ත්වයකුට අනාගත කාලයේ දී ලබන්නට වන <strong>ජාති දුඃඛයන්ගේ</strong> ප්‍ර‍මාණයක් ද නැත. <strong>ජරා දුඃඛයන්ගේ</strong> ප්‍ර‍මාණයක් ද නැත. <strong>ව්‍යාධි දුඃඛයන්ගේ</strong> ප්‍ර‍මාණයක් ද නැත. <strong>මරණ දුඃඛයන්ගේ</strong> ප්‍ර‍මාණයක් ද නැත. <strong>ශෝක දුඃඛයන්ගේ</strong> ප්‍ර‍මාණයක් ද නැත. <strong>පරිදේව දුඃඛයන්ගේ</strong> ප්‍ර‍මාණයක් ද නැත. <strong>දුඃඛ දුඃඛයන්ගේ</strong> ප්‍ර‍මාණයක් ද නැත. <strong>දෞර්මනස්‍ය දුඃඛයන්ගේ</strong> ප්‍ර‍මාණයක් ද නැත. <strong>උපායාස දුඃඛයන්ගේ</strong> ප්‍ර‍මාණයක් ද නැත. <strong>අප්‍රිය සම්ප්‍රයෝග දුක්ඛයන්ගේ</strong> ප්‍ර‍මාණයක් ද නැත. <strong>ප්‍රිය විප්‍රයෝග දුක්ඛයන්ගේ</strong> ප්‍ර‍මාණයක් ද නැත. <strong>කැමති දෑ නො ලැබීමේ දුක්ඛයන්ගේ</strong> ප්‍ර‍මාණයක් ද නැත. <strong>නරකයෙහි ඉපිද ලබන්නට වන දුඃඛයන්ගේ</strong> ප්‍ර‍මාණයක් ද නැත. <strong>තිරිසන්ව ඉපිද ලබන්නට වන දුඃඛයන්ගේ</strong> ප්‍ර‍මාණයක් ද නැත. <strong>ප්‍රේතව ඉපිද ලබන්නට වන දුඃඛයන්ගේ</strong> ප්‍ර‍මාණයක් ද නැත.</p><p>සසර සැරිසරන සත්ත්වයාට හිමි වන මේ අනාගත <strong>දුඃඛස්කන්ධයාගේ මහත්වය</strong> යම් පමණ ද <strong>නිර්වාණයාගේ විශාලත්වය</strong> ද එපමණ ම වන්නේ ය. ඒ දුඃඛස්කන්ධයාගේ <strong>කටුක බව</strong> යම් පමණ වේ නම් නිර්වාණයාගේ <strong>සුඛත්වය</strong> ද එපමණ ම වන්නේ ය. ඒ දුඃඛස්කන්ධයාගේ <strong>රෞද්‍ර‍ත්වය</strong> යම් පමණ නම් නිර්වාණයාගේ <strong>සෞම්‍යත්වය</strong> ද එපමණ ම වන්නේ ය. ඒ දුඃඛස්කන්ධයාගේ <strong>භයානකත්වය</strong> යම් පමණ වේ නම් නිර්වාණයාගේ <strong>රමණීයත්වය</strong> ද එපමණ ම වන්නේ ය.</p><p>පටන් ගැනීමක් නැත්තා වූ මේ සංසාරයෙහි එක් එක් පුද්ගලයකු විසින් අතීතයේ දී මිනිස් ලොව තබා දෙව් ලොව ඇත්තා වූ ද සියලුම සැප නොයෙක් වාර වලදී ලබා තිබේ. එහෙත් ඔවුනට ඒවායින් අද ඇති කිසි ම වැදගත් කමක් නැත. අද ඒවා රෑ දුටු සිහින පමණවත් අගය නැත. මතු ලෞකික සැප කොතෙක් ලදුයේ වී නමුත් ඒවාට වන්නේ ද අතීතයෙහි ලැබූ සැප වලට වූ දෙය ම ය. එබැවින් ලෞකික සැපවල කිසි ම හරයක් නැත. නිවන් සුවය වනාහි වරක් ලදහොත් මතු කිසි කලෙක නො නැසෙන්නා වූ ස්ථිර සැපයෙකි. එය ම සැප අතුරෙන් සාරවත් සැපය වන්නේ ය.</p><p>අති මධුර වූ අත්‍යුත්තම වූ මහාර්ඝ වූ මේ නිවන් සුවය ඇතමුන්ට කිසි ම ප්‍රයෝජනයක් නැති හිස් බවක් සැටියට සතයක් වත් නො වටිනා දෙයක් සැටියට බිය විය යුතු දෙයක් සැටියට වැටහෙනුයේ, කාම සුඛය ම වටිනා දෙයක් හැටියට වැටහෙනුයේ දුක නො හැඳිනීම නිසා ය. යමකට දුඃඛාර්‍ය්‍ය සත්‍යය වැටහුන හොත් ඔහුට මේ විමුක්ති සුඛයේ මධුරත්වය වැටහෙනු ඇත.</p><nav class="bottom"><a class="button prev" href="11-3.html"><i class="material-icons" mat-icon="arrow_back"></i>නිර්වාණ සුඛයෙහි උසස් බව</a><a class="button next" href="11-5.html">නිවනට පැමිණෙන ආකාරය <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>