<!DOCTYPE html>
<html>
<head>
    <meta charset="UTF-8">
    <title>4. කාංක්ෂා විතරණ විශුද්ධිය</title>
    <meta name="description" content="විදර්ශනා භාවනා ක්‍රමය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="4. කාංක්ෂා විතරණ විශුද්ධිය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vidarshana-bhavana-kramaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#9"><i class="material-icons">toc</i>විදර්ශනා භාවනා ක්‍රමය</a><i class="material-icons">navigate_next</i></nav><h1>4. කාංක්ෂා විතරණ විශුද්ධිය<i class="material-icons share-icon" file-name="9.html">share</i></h1><p>පෘථග්ජනයන්ට ඉතා මිහිරි වූ පස්කම් සුවය හැරදමා බොහෝ වෙහෙසෙමින් බොහෝ දුක් ගනිමින් මේ විදර්ශනා භාවනාව කළ යුතු වන්නේ, දුක් රැසක් ම වූ මේ නාම රූප පරම්පරාව මරණයෙන් ද කෙළවර නො වී, ඉන් ඔබ්බෙහි ද කුඩා මහත් ජාතිවල නැවත නැවතත් ඉපදීම් වශයෙන් කාල සීමා නියමයක් නැති ව දිගින් දිගට ඉදිරියට යන බැවිනි. එය මරණයෙන් කෙළවර වන්නක් නම් යෝගාවචරයන් විසින් දුකින් සොයන, දුකින් මිදීම ඉබේ ම ලැබෙන බැවින් විදර්ශනා වඩා වෙහෙසීමට වුවමනාවක් නැත. නාම රූප ධර්ම පරම්රාව කුඩා මහත් ජාති පිළිවෙළින් නො සිඳී ඉදිරියට ගමන් කරතැ යි කියතත් එය පෘථග්ජනයාට අවිනිශ්චිත කරුණකි. සැක සහිත කරුණකි. මේ සැකය යෝගාවචරයා ගේ, වීර්‍ය්‍යය ලිහිල් වීමට හා පසු බැසීමටත් හේතුවකි. සැකයෙන් පසු බැස බැස ඉදිරියට යන්නා වූ යෝගාවචරයා හට විදර්ශනාවෙන් පැමිණිය යුතු උසස් තැන වූ ලෝකෝත්තර මාර්ගයට කවර කලෙකවත් නො පැමිණිය හැකිය.</p><p>එබැවින් ඒ සැකය ලෝකෝත්තර මාර්ග ප්‍රතිලාභයට මහත් බාධාවෙකි. කිනම් දෙයක් වුවත් නැති කිරීම පහසු වනුයේ එහි උපාදක හේතුව සොයා ගත් කල්හි ය.</p><p>දුක්ඛස්කන්ධය වූ නාම රූප ධර්මයන් ගේ ඉදිරි ගමන නැති කළ හැක්කේ ද එහි සැබෑ හේතුව සොයා ගැනීමෙනි. නාම රූපයන්ගේ හේතු වශයෙන් නොයෙක් අය නොයෙක් දේ දක්වති. එබැවින් සාමාන්‍ය පෘථග්ජනයා හට එහි සත්‍ය හේතුව අවිනිශ්චිතය. හේතුව පිළිබඳ ව ඔහුට නොයෙක් සැක පහළ වන්නේය. නිශ්චිත වශයෙන් නො දත් හේතුව නො නැසිය හැකිය. එබැවින් හේතුව පිළිබඳ අවිනිශ්චිත බව, සැක සහිත බව, මාර්ගඥාන ප්‍රතිලාභයට මහත් බාධාවකි. මේ සැක දෙක දෘෂ්ටි විශුද්ධිය සම්පාදනය කරගත් යෝගාවචරයා හට ඉදිරි ගමනට ඇති ප්‍රධාන බාධක දෙකය. සාමාන්‍යයෙන් එයට බාධක වන තවත් කාංක්ෂාවෝ ඇතියහ. දැන් ඒ සියල්ල ම දුරු කර නිවන් මඟ හෙළි කර ගැනුම පිණිස යෝගාවචරයා විසින් කළ යුත්තේ කාංක්ෂා විතරණ විශුද්ධිය සම්පාදනය කිරීමය.</p><p>මම පෙරත් විසුවෙම් ද? නො විසුවෙම් ද? විසුවෙම් නම් කොහි විසුවෙම් ද? මම මේ ඉපිද සිටිනුයේ පළමු වරට ම ද? නැතහොත් යම් තැනක සිට මෙහි පැමිණියෙම් ද? මම කෙසේ උපන්නෙම් ද? රූපය මම ද? නැතහොත් නාමය මම ද? ඒ දෙක ම මම ද? ඒ දෙකින් ම අනෙකක් මම ද? මරණයෙන් මම කෙළවර වන්නෙම් ද? නැතහොත් නැවතත් උපදින්නෙම් ද? උපදිත හොත් කොහි උපදින්නෙම් ද? කෙසේ උපදින්නෙම් ද? යනාදීන් කාලත්‍රය පිළිබඳ ව ම ඇති වන්නා වූ සකල කාංක්ෂාවන් දුරු කිරීමට සමර්ථ වූ නාම රූපයන් ගේ හේතු පිළිබඳ වූ පරිශුද්ධ ඥානය, දර්ශනය <strong>කාංක්ෂා විතරණ විශුද්ධිය</strong> යි. </p><div class="TOC-container subheadings"><div class="TOC-text" level="2">අනු මාතෘකා</div><div class="TOC-children"><div class="TOC-container" id="9-1"><div class="TOC-text" level="2"><i class="material-icons leaf hover-icon">keyboard_arrow_right</i><a class="TOC" href="9-1.html" level="2">ප්‍රතීත්‍ය සමුත්පාද ක්‍රමය</a><i class="material-icons share-icon hover-icon" file-name="9-1.html">share</i></div><div class="TOC-children"></div></div><div class="TOC-container" id="9-2"><div class="TOC-text" level="2"><i class="material-icons leaf hover-icon">keyboard_arrow_right</i><a class="TOC" href="9-2.html" level="2">පටිච්චසමුප්පාද පාලිය</a><i class="material-icons share-icon hover-icon" file-name="9-2.html">share</i></div><div class="TOC-children"></div></div><div class="TOC-container" id="9-3"><div class="TOC-text" level="2"><i class="material-icons leaf hover-icon">keyboard_arrow_right</i><a class="TOC" href="9-3.html" level="2">විස්තරය</a><i class="material-icons share-icon hover-icon" file-name="9-3.html">share</i></div><div class="TOC-children"></div></div><div class="TOC-container" id="9-4"><div class="TOC-text" level="2"><i class="material-icons leaf hover-icon">keyboard_arrow_right</i><a class="TOC" href="9-4.html" level="2">පටිච්චසමුප්පාදය පිළිබඳ භාවනා ක්‍රමය</a><i class="material-icons share-icon hover-icon" file-name="9-4.html">share</i></div><div class="TOC-children"></div></div></div></div><nav class="bottom"><a class="button prev" href="8-13.html"><i class="material-icons">arrow_back</i>නාම රූප මිශ්‍රක භාවනා ක්‍රමය</a><a class="button next" href="9-1.html">ප්‍රතීත්‍ය සමුත්පාද ක්‍රමය <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>