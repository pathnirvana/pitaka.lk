<!DOCTYPE html>
<html>
<head>
    <meta charset="UTF-8">
    <title>බෝධ්‍යංග සත - විදර්ශනා භාවනා ක්‍රමය</title>
    <meta name="description" content="විදර්ශනා භාවනා ක්‍රමය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="බෝධ්‍යංග සත - විදර්ශනා භාවනා ක්‍රමය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vidarshana-bhavana-kramaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#14-6"><i class="material-icons">toc</i>විදර්ශනා භාවනා ක්‍රමය</a><i class="material-icons">navigate_next</i><a class="button" href="14.html">බෝධි පාක්ෂික ධර්ම</a></nav>
  <div class="heading-bar">
    <h2>බෝධ්‍යංග සත</h2><i class="material-icons share-icon" file-name="14-6.html">share</i>
  </div>
  <p>ආර්‍ය්‍යශ්‍රාවක තෙමේ ලෝකෝත්තර මාර්ගක්ෂණයෙහි දී ස්ත්‍යානමිද්ධ ඖද්ධත්‍යාදි උපද්‍රවයට ප්‍රතිපක්ෂ වූ යම් ධර්ම සාමග්‍රියක් කරණ කොට චතුරාර්‍ය්‍ය සත්‍යයන් ප්‍රතිවේධ කෙරේ ද, ඒ ධර්ම සාමග්‍රියට “<b>බෝධිය</b>” යි කියනු ලැබේ. එයට අයත් වූ එහි අවයව වූ ධර්මයෝ <b>බෝධ්‍යංග</b> නම් වෙති.</p>
  <ul>
    <li><b>සති සම්බොජ්ඣංගය, </b></li>
    <li><b>ධම්මවිචය සම්බොජ්ඣංගය, </b></li>
    <li><b>විරිය සම්බොජ්ඣංගය, </b></li>
    <li><b>පීති සම්බොජ්ඣංගය, </b></li>
    <li><b>පස්සද්ධි සම්බොජ්ඣංගය, </b></li>
    <li><b>සමාධි සම්බොජ්ඣංගය, </b></li>
    <li><b>උපේක්ඛා සම්බොජ්ඣංගය යි</b></li>
  </ul>
  <p>බෝධ්‍යංගයෝ සත් දෙනෙකි. </p>
  <p>සතිපට්ඨාන - සතිබල - සතින්ද්‍රිය - සම්මා සති යන මේ නම් වලින් කියවෙන, වඩන ලද සිහිය <b>සති සම්බොජ්ඣංගය</b> යි. පඤ්ඤින්ද්‍රිය - පඤ්ඤා බල - වීමංසිද්ධිපාද - සම්මා දිට්ඨි මග්ගංග යන නම් වලින් කියැවෙන භාවනා කිරීමෙන් දියුණු තියුණු කළ ප්‍රඥාව <b>ධම්මවිචය සම්බොජ්ඣංගය</b> යි. සම්මප්පධාන - විරියිද්ධිපාද - විරියින්ද්‍රිය - විරිය බල - සම්මාවායාම මග්ගංග යන නම් වලින් කියැවෙන වීර්‍ය්‍යය <b>විරියසම්බොජ්ඣංගය</b> යි. සංස්කාරයගේ අනිත්‍යාදි ලක්ෂණයන් මැනවින් වැටහීමෙන් වන්නා වූ විදර්ශනා චිත්ත සම්ප්‍රයුක්ත ප්‍රීතිය <b>ප්‍රීති සම්බොජ්ඣංගය</b> යි. ක්ලේශ දාහය නිවා, විදර්ශනා චිත්ත සහ තත් සම්ප්‍රයුක්ත චෛතසිකයන් සන්සිඳුවන, ශාන්ත ශීතල භාවයට පමුණුවන, කාය, චිත්ත පස්සද්ධි චෛතසිකයෝ දෙදෙනා <b>පස්සද්ධි සම්බොජ්ඣංගය</b> යි. සමාධින්ද්‍රිය - සමාධි බල - සම්මා සමාධි මග්ගංග යන නම් වලින් කියැවෙන සමාධිය <b>සමාධි සම්බොජ්ඣංගය</b> යි. සති ආදි බෝධ්‍යංග සය එකට එකක් බලවත් වන්නට හෝ දුබල වන්නට හෝ නො දී සමව පවත්නා වූ ධර්මය <b>උපෙක්ඛා සම්බොජ්ඣංගය</b> යි.</p>
  <nav class="bottom"><a class="button prev" href="14-5.html"><i class="material-icons">arrow_back</i>බල පස </a><a class="button next" href="14-7.html">මාර්ගාංගයෝ අට දෙන <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>