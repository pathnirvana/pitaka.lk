<!DOCTYPE html>
<html>
<head>
    <meta charset="UTF-8">
    <title>10. අන්තර්‍ගතයෙන්ගේ ප්‍රභේද වසයෙන්</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="10. අන්තර්‍ගතයෙන්ගේ ප්‍රභේද වසයෙන්"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#18-2-10"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons">navigate_next</i><a class="button" href="18-2.html">2. සත්‍ය නිර්‍දෙශය</a></nav><div class="heading-bar"><h3>10. අන්තර්‍ගතයෙන්ගේ ප්‍රභේද වසයෙන්</h3><i class="material-icons share-icon" file-name="18-2-10.html">share</i></div><p>(10) අන්තර්‍ගතයෙන්ගේ ප්‍රභේද හෙයින් මෙසේ යි<strong>.</strong></p><p>තෘෂ්ණාව ද, අනාශ්‍ර‍ව ධර්‍මයන්ද හැර සෙසු එක් අසූ (81) ත්‍රෛභූමික ධර්‍මයෝ <strong>දුඃඛ සත්‍යයෙහි</strong> ඇතුළත් වෙති. </p><p>ආධ්‍යාත්මික, බාහිර ද්වාදසායතනයෙහි කාම- භව- විභව- තෘෂ්ණාවශේයෙන් පැවති සතිස් (36) තෘෂ්ණා විචරිතයෝ <strong>සමුදය සත්‍යයෙහි</strong> ඇතුළත් හ. (ඒ ඒ භවයෙහි හසුරුවන හෙයින් විචරිත නමි.)</p><p>මෙහි <strong>ඛුද්දකවත්‍ථු විභඞ්ගයෙහි<sup><a href="#footnote-591" id="footnote-ref-591" class="footnote-ref">[1]</a></sup></strong> ආ නයින් කාල විභාගය නො ගෙන මේ කියන ලදී. කාල විභාගයද සමග ගතහොත් අටතුරාසියයක් (108) වේ. </p><p><strong>නිරෝධ සත්‍යය</strong> කිසිදු සංස්කාර ධර්‍මයක් හා මිශ්‍ර‍ නො වන හෙයින් එකෙක් මැයි.</p><p>(1)	<strong>සම්‍යක්දෘෂ්ටියෙහි විමංසිද්‍ධිපාදය, පඤඤින්‍ද්‍රියය, පඤ්ඤාබලය, ධම්මවිචය සම්බොජ්ඣඞ්ගය යන බෝධිපාක්‍ෂික</strong> ධර්‍මයෝ ඇතුළත් වෙති. </p><p>(2) <strong>සම්‍යක් සංකල්පය දැක්වීමෙන් නෙක්ඛම්ම, අව්‍යාපාද, අවිහිංසා</strong> යන ත්‍රිවිධ විතර්‍කයෝ ම දක්වන ලදහ. </p><p><strong>විස්තර</strong>:- ලෞකික ක්‍ෂණයෙහි අලෝභ - මෛත්‍රී - කරුණා වශයෙන් සම්ප්‍රයෝග වන හෙයින් වෙන වෙන මැ වේ.</p><p>මාර්‍ගක්‍ෂණයෙහි ලෝභ ව්‍යාපාද විහිංසා සමුච්ඡේද වශයෙන් එවකට පවත්නා හෙයින් එකෙක් මැයි.</p><p>කාමවිතර්‍කයෙහි දෝෂ දැක ඒ නසන පිණිස ප්‍ර‍තිපන්නයාහට උපන් (මාර්‍ගයෙහි විතර්‍කය <strong>නෙක්ඛම්ම</strong> විතක්ක නම්වෙයි. සෙසු සෙ විතර්‍කය ද එසේ මැයි.</p><p><strong>විශේෂ</strong>:- අශුභධ්‍යානය පාදක කොට ඉපද වූ මාර්‍ගයෙහි විතර්‍කය <strong>නෛෂ්ක්‍ර‍ම්‍ය</strong> <strong>විතර්‍ක</strong> නම් වේ. </p><p>මෛත්‍රීධ්‍යානය පාදකකොට ඉපද වූ මාර්‍ගයෙහි විතර්‍කය <strong>අව්‍යාපාද විතර්‍ක</strong> නම් වෙයි. </p><p>කරුණා ධ්‍යානය පාදක කොට ඉපද වූ මාර්‍ගයෙහි විතර්‍කය අවිහිංසා විතර්‍ක නම් වේය, යි (<strong>විභඞ්ග අටුවාහි</strong><sup>2</sup> කී හෙයින් නානා මාර්‍ගක්‍ෂණ වශයෙනුදු ගන්නේම ය යනු සන්නයි)</p><p>(3) <strong>සම්‍යක් වචන</strong> නිදර්‍ගනයෙන් <strong>මුසාවාදා වෙරමණී</strong> ආදි චතුර්විධ වාක් සුචරිතය සංග්‍ර‍හ වේ.</p><p>(4) <strong>සම්‍යක් කර්‍මාන්ත</strong> නිදර්‍ශනයෙන් <strong>පාණාතිපාතා වෙරමණි</strong> ආදි ත්‍රිවිධ කායසුචරිතය සංග්‍ර‍හ වේ.</p><p>(5) <strong>සම්‍යක් ආජීව</strong> මුඛයෙන් අලේපච්ඡතා, <strong>සන්තුඨිතාවෝ</strong> සංග්‍ර‍හ වෙති. මේ සියලු සම්‍යක් <strong>වචන, සම්‍යක් කර්‍මාන්ත, සම්‍යක් ආජීවයන්</strong> ආර්‍ය්‍යයන් කැමැතිවන සිල් හෙයිනි. </p><p>(භවන්තරයෙහි පවා ආර්‍ය්‍යයන් ජිවිත හේතුවිනුදු ව්‍යතික්‍ර‍මණය නො කරකනක හෙයිනි)</p><p>ඒ ශිලය ද ශ්‍ර‍ද්ධා හස්තයෙන් පිළිගතයුතු හෙයින් ශීලයා ගේ විද්‍යමානත්‍වයෙන් <strong>ශ්‍රදේධන්‍ද්‍රිය, ශ්‍ර‍ද්ධාබල, ඡන්‍දද්ධිපාදයෝ</strong> ඇතුළත් වූවාහු ය. (ඡන්‍දිද්‍ධිපාදය ශ්‍ර‍ද්ධානුගුණ හෙයිනි).</p><p>(6) <strong>සම්‍යක් ව්‍යායාමය</strong> ගැනීමෙන් <strong>සතර සම්‍යක්ප්‍ර‍ධන් වීර්‍ය්‍යය, වීර්‍ය්‍ය ඉන්‍ද්‍රියය, වීර්‍ය්‍ය බලය, විරියසම්බොජ්ඣඞ්ගය </strong>යන මේ ධර්‍මයෝ සංග්‍ර‍හ වෙති. </p><p>(7) <strong>සම්මාසතිය</strong> ගැනීමෙන් <strong>සතරසතිපට්ඨානය, සතිඉන්‍ද්‍රිය, සතිබලය, සතිසම්බොජ්ඣඞ්ගය</strong> යන මෙතෙක්ධර්‍මයෝ ගැනෙති.</p><p>(8) <strong>සම්මාසමාධිය</strong> ගැනීමෙන් <strong>සවිතර්‍ක=සවිචාර, අවිතර්‍කවිචාරමාත්‍ර‍, අවිතර්‍ක අවිතර්‍ක අවිචාර,</strong> යන ත්‍රිවිධ <strong>සමාධිහු ද, චිත්තසමාධිය, සමාධින්‍ද්‍රිය, සමාධීබය, පීති, පස්සද්ධි, සමාධි, උපෙක්ඛා සම්බොජ්ඣඞ්ගයෝ ද</strong> ගැනෙති. </p><p><strong>විස්තර</strong>:- චිත්තසමාධි නම් චිත්තිද්‍ධිපාදය යැ “<strong>විත්තං පඤ්ඤඤ්චභාවයං</strong>”යී මෙහි මැ චිත්ත ශීර්‍ෂයෙන් සමාධිය වදාළ හෙයින් සමාධි ශීර්‍ෂයෙන් චිත්තය ද කියයුතු වෙයි. </p><p><strong>විශේෂ</strong>:- චිත්තිද්‍ධිපාද භාවනාවෙහි සමාධිය ද බලපවත්වන හෙයින් වීමංසිද්‍ධිපාදාදිය මෙන් ඉද්‍ධිපාදය යි නො කියා <strong>චිත්තසමාධියයි</strong> කියන ලදී. </p><p><strong>පීති, පස්සද්ධි, උපෙක්ඛා සම්බොජ්ඣඞ්ගයන්</strong> සමාධි නොවතුදු සමාධියට උපකාර වන හෙයින් ගන්නා ලදි. <strong>“පීති මනස්සකායො පස්සම්හති. පස්සද්ධකායො සුකං වෙදෙති. සුඛීනො චිත්තං සමාධියති<sup><a href="#footnote-592" id="footnote-ref-592" class="footnote-ref">[2]</a></sup></strong></p><p><strong>‘ප්‍රීති සිත් ඇත්තහු ගේ කාය දරථ සංසිඳෙති. සන්සුන් දරථ ඇත්තේ කායික සැප වි</strong>ඳියි සැප ඇත්තහු ගේ සිත සමාධිමත් වේය’ යි වදාළ හෙයින් <strong>පීති-පස්සද්‍ධිහු</strong> සමාධියට උපකාරයහ. </p><p><strong>උපේක්‍ෂාව</strong> ද සමාධියට උපකාර වන හෙයින් හා සමාන කෘත්‍ය ඇති හෙයින් සමාධියෙහි ඇතුළත් වී. </p><p><strong>අන්තර්ගතයන් ගේ ප්‍රභේද විනිශ්චයයි.</strong></p><ol class="footnotes"><li id="footnote-591"><p> වි:ප: 295 <a href="#footnote-ref-591">↑</a></p></li><li id="footnote-592"><p> දි:නි: සීලක්ඛන්‍ධවග්ග 57 <a href="#footnote-ref-592">↑</a></p></li></ol><nav class="bottom"><a class="button prev" href="18-2-9.html"><i class="material-icons">arrow_back</i>9. ඥානයාගේ කෘත්‍යය වශයෙන්</a><a class="button next" href="18-2-11.html">11. උපමා වශයෙන් <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>