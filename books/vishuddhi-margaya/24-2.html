<!DOCTYPE html>
<html>
<head>
    <meta charset="UTF-8">
    <title>ද්‍විතීය මාර්ගඥානය - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="ද්‍විතීය මාර්ගඥානය - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/ද්‍විතීය මාර්ගඥානය - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/ද්‍විතීය මාර්ගඥානය - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">ද්‍විතීය මාර්ගඥානය - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/ද්‍විතීය මාර්ගඥානය - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#24-2"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="24.html">22. ඥානදර්‍ශනවිශුද්ධි නිර්දේශය</a></nav><div class="heading-bar"><h2>ද්‍විතීය මාර්ගඥානය</h2><i class="material-icons share-icon" mat-icon="share" file-name="24-2.html"></i></div><p><a id="_Toc490892770"></a>විශේෂ:- මේ මාර්‍ග ඥානයට අනතුරුවැ එම මාර්‍ගඥානයා ගේ විපාක වූ <strong>ඵලසිත්</strong> දෙක තුනෙක් උපදී. තවද සතර ලෝකෝත්තර කුශල (මාර්‍ග) යන් අනතුරු විපාක ඇති හෙයින් ම “<strong>සමාධිමානන්තරිකඤ්ඤමාහු</strong>”<sup><a href="#footnote-799" id="footnote-ref-799" class="footnote-ref">[1]</a></sup> මාර්ගය තමා ගේ පැවැත්මට අනතුරුවැ ම ඵල උපදවන හෙයින් <strong>ආනන්තරික සමාධිය යි</strong> කීහු’ යනු ද,</p><p>“<strong>දන්‍ධං ආනනතරිකං - පාපුණාති ආසවනාං ඛයාය</strong>” ‘ආශ්‍ර‍වයන් ගේ ක්‍ෂය පිණිස ලස්වැ අනතුරු ඵල දෙන මගට පැමිණේ’ යනු ද එයින් කියන ලදී.</p><p>මතභේද:- ඇතැම් ආචාර්‍ය්‍ය කෙනෙක් ‘<strong>මාර්ගඥානයට</strong> අනතුරුවැ <strong>ඵල සිත්</strong> එකෙක් - දෙකෙක් - සතරෙක් හෝ උපදීය යි කියති. ඒ නො ගත යුතු යි. අනුලෝමයා ගේ ආසේවනයෙන් කෙළවරැ ගෝත්‍ර‍භූ ඤාණය උපදී. එහෙයින් යටත් පිරිසෙයින් අනුලෝම සිත් දෙකක් විය යුතු ය. එකක් ආසේවනය ප්‍ර‍ත්‍යය නො ලබන හෙයිනි. ඒකාවර්‍ජනවීථි තොමෝ <strong>ජවන සිත් සතක් පරම කොට ඇත්තී ය</strong>. </p><p><strong>මෙහි අභිප්‍රාය</strong>:- එක් අනුලොම සිතක් වුවහොත් ආසේවන ප්‍ර‍ත්‍යය නො ලබන හෙයින් එක් අනුලෝමයක් නො වේ. යටත්පිරිසෙයින් අනුලෝම සිත් දෙකක් වත් විය යුතු හෙයින් තුන්වැනුවැ <strong>ගෝත්‍ර‍භූ</strong> වේ. සතරවනුව <strong>මාර්ග</strong> වේ. එසේ වන්නා තව සිත් තුනකට ආයු ඇති හෙයින් <strong>ඵල සිත්</strong> තුනක් පමණක් උපදී, (සතරෙක් නූපදී ආයු නැති හෙයිනි) යමෙකුට අනුලෝම සිත් තුනක් වී නම් ඔහුට සතරවනුව <strong>ගෝත්‍ර‍භූ</strong> සිත ද, පස්වනුවැ මාර්ග සිත ද වේ. ඵලසිත් දෙකෙක් වේ. <strong>ඵලසිත්</strong> දෙකෙක් හෝ තුනෙක් වේ යයි කීයේ එහෙයිනි.</p><p>තවද මතාන්තරයෙකි:- යමකුට අනුලෝම සිත් සතරෙක් වේ නම් ඔහුට පස්වනුවැ ගෝත්‍ර‍භූ සිත ද, ‘සවැනුවැ <strong>මාර්ග</strong> සිතද’ වේ. එක් <strong>ඵල සිතෙක්</strong> වේය යි කියති. එය සාර විසින් නො ගත යුතු යි.</p><p>(අර්‍ථණා වීථියෙහි සතර වනුවැ හෝ පස් වනුවැ හෝ <strong>අර්‍පනා</strong> වේ. ඉන් ඔබ්බෙහි නො වේ. ‘භවාඞ්ගයට ආසන්න හෙයිනැ’ යි කී හෙයිනි. <strong>ඵල සිත්</strong> දෙකක් ඉපදීමට අවකාශ තිබිය යුතු හෙයින් අනුලෝම සිත් තුනකට වඩා නූපදී.) මෙතෙකින් <strong>ශ්‍රෝතාපන්ති ඵලස්ථවුයේ</strong> දෙවන <strong>ආර්‍ය්‍යපුද්ගලයා</strong> වෙයි. දිව්‍ය - රාජ්‍ය - චක්‍ර‍වර්‍තතිරාජ්‍යාදිය ලැබීමෙන් ඉතා ප්‍ර‍මාදවූයේ නමුදු සත් වරක් දෙවියන් අතරැ ද, මනුෂ්‍යයන් අතරැ ද දිවැ ඇවිද දුක් කෙළවර කිරීමට සමර්‍ථ වේ. </p><p>ඵලචිත්තාවසානයෙහි ඒ ආර්‍ය්‍යයා ගේ සිත භවාඞ්ග වේ. ඉක්බිති භවාඞ්ගය සිඳී <strong>මාර්ග</strong>ප්‍ර‍ත්‍යවේක්‍ෂා පිණිස මනෝද්වාරාවර්‍ජන සිත උපදී. එය නිරුද්ධ වූ කලැ පිළිවෙලින් මාර්ග ප්‍ර‍ත්‍යවේක්‍ෂා කරන ජවන් සතෙක් උපදී. නැවැතැ භවාඞ්ග වේ. පෙර සේ ම නැවැතත් <strong>ඵල</strong> ප්‍ර‍ත්‍යවේක්‍ෂා ජවන් සතක් දැ යි මෙසේ <strong>මාර්ගය</strong> ප්‍ර‍ත්‍යවේක්‍ෂා කෙරේ. <strong>ඵලය</strong> ප්‍ර‍ත්‍යවේක්‍ෂා කෙරේ. <strong>ප්‍ර‍හීණ කෙලෙස්</strong> ප්‍ර‍ත්‍යවේක්‍ෂා කෙරේ. <strong>අවශේෂ කෙලෙස්</strong> ප්‍ර‍ත්‍යවේක්‍ෂා කෙරේ. නිවන ද ප්‍ර‍ත්‍යවේක්‍ෂා කෙරේ. </p><p>විස්තර:- ඒ <strong>සෝවාන්තෙමේ</strong> ‘මම මේ මගින් ඒකාන්තයෙන් ආමි යි’ මාර්ගය ප්‍ර‍ත්‍යවේක්‍ෂා කෙරේ. අනතුරු වැ ‘මා විසින් මේ අනුසස් ලබන ලදැ යි’ <strong>ඵලය</strong> ප්‍ර‍ත්‍යවේක්‍ෂා කෙරේ. අනතුරුවැ ‘මාගේ මෙනම් කෙලේ පහවීය යි’ <strong>පහ වූ කෙලෙස්</strong> ප්‍ර‍‍්‍යවේක්‍ෂා කෙරේ. ඉක්බිති ‘මේ කෙලෙස් ඉතිරිවීය යි’ මේ ධර්‍මය ආලම්බන කිරීමෙන් ප්‍ර‍තිවේධ කරන ලදැයි ‘අමෘත වූ <strong>නිර්‍වාණය</strong> ප්‍ර‍ත්‍යවේක්‍ෂා කෙරේ. මෙසේ සෝවාන් ආර්‍ය්‍යායාහට ප්‍ර‍ත්‍යවේක්‍ෂා පසෙක් වේ. සෝවාන් වූවහට මෙන් <strong>සකෘදාගාමි - අනාගාමීන්ට</strong> ද ප්‍ර‍ත්‍යවේක්‍ෂා පස - පස වේ. රහත්හට වනාහි අවශිෂ්ට ක්ලේශයන් ගේ ප්‍ර‍ත්‍යවේක්‍ෂාවෙක් නැති. මෙසේ <strong>එකුන්විසි (19) ප්‍ර‍ත්‍යවේක්‍ෂා කෙනෙක්</strong> වෙති. </p><p>මේ උත්කෘෂ්ට පරිච්ඡේදයෙනි.</p><p><strong>විශේෂ</strong>:- ප්‍ර‍හීණ - අවශිෂ්ට ක්ලේශ ප්‍ර‍ත්‍යවේක්‍ෂණය ශෛක්‍ෂයන්ට වන්නේත් වෙයි නොවෙන්නේත් වෙයි. </p><p>ඒ එසේමැයි:- ඒ අභාවයෙන් ම <strong>මහානාම ශාක්‍යතෙමේ</strong> සමහර කලෙකැ ම සිත ලෝභ ධර්‍මයන් වැළඳ ගෙන සිටිනා බැවින් <strong>භාග්‍යවතුන් වහන්සේ</strong>! කවර ධර්‍මයෙක් මාගේ සන්තාන යෙහි අප්‍ර‍හීණදැ යි” බුදුන් වෙතින් විචාළේ යි. මෙසේ මෙහිලා සියලු සූත්‍ර‍ය<sup><a href="#footnote-800" id="footnote-ref-800" class="footnote-ref">[2]</a></sup> විස්තර හෙයින් දතයුතු. </p><p>මෙසේ පස්විකා සෝවාන් ආර්‍ය්‍ය තෙමේ ඒ ආසන්නයේ ම හිඳ හෝ අන් කලෙක හෝ <strong>කාමරාග</strong> - ව්‍යාපාද තුනී කිරීමෙන් දෙවෙනි ශ්‍රාමණ්‍යඵල ප්‍ර‍තිලාභය පිණිස යෝග කෙරේ. ඒ ආර්‍ය්‍යශ්‍රාවක තෙමේ ශ්‍ර‍ද්ධාදි <strong>පඤ්චෙන්‍ද්‍රියයන්</strong> ද, ශ්‍ර‍ද්ධාදි බලයන් ද, ස්මෘත්‍යාදී බෝධ්‍යඞ්ගයන් ද රැස්කොට රූප වේදනා - සංඥා - සංස්කාර - විඥානයැ යන භේද ඇති සංස්කාරගතය <strong>අනිත්‍ය ය, දුඃඛ යැ, අනාත්මයැ යි</strong> නුවණින් පරිමාර්දනය කෙරේ. නැවැතැ-නැවත පරිවර්‍තනය කෙරේ. <strong>උදය - ව්‍යයානු - දර්‍ශනයෙහි </strong>පටන් විදර්‍ශනා වීථියට බසී. මෙසේ පිළිපන් ඔහුට පෙරැ <strong>උදය - ව්‍යය ඥානාදිය </strong>උපන් සේ කී නයින් ම සංස්කාරෝපේක්‍ෂාව ගේ අවසානයෙහි එක් ආවර්‍ජනයෙන් <strong>අනුලෝම - ගොත්‍ර‍භූ</strong> ඤාණයන් උපන් කලැ ගෝත්‍ර‍භූ ඤාණයට අනතුරුවැ <strong>ශකෘදාගාමි මාර්ගය</strong> උපදී. ඒ ශකෘදාගාමි මාර්‍ග සමප්‍ර‍යුක්ත ඥානය <strong>සකෘදාගාමිමග්ග ඤාණ</strong> නම් වේ. </p><p><strong>ද්‍විතීය මාර්ගඥානය නිමි.</strong></p><ol class="footnotes"><li id="footnote-799"><p> ඛු:පා: 4 <a href="#footnote-ref-799">↑</a></p></li><li id="footnote-800"><p> සං:නි: සොතාපත්තිසංයුත්ත 1037 <a href="#footnote-ref-800">↑</a></p></li></ol><nav class="bottom"><a class="button prev" href="24-1.html"><i class="material-icons" mat-icon="arrow_back"></i>ප්‍ර‍ථම මාර්ගඥානය</a><a class="button next" href="24-3.html">තෘතීය මාර්ගඥානය <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>