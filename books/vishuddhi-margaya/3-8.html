<!DOCTYPE html>
<html>
<head>
    <meta charset="UTF-8">
    <title>චතුර්විධ ශීල - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="චතුර්විධ ශීල - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/චතුර්විධ ශීල - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/චතුර්විධ ශීල - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">චතුර්විධ ශීල - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/චතුර්විධ ශීල - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#3-8"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="3.html">1. ශීල නිර්දේශය</a></nav><div class="heading-bar"><h2>චතුර්විධ ශීල</h2><i class="material-icons share-icon" mat-icon="share" file-name="3-8.html"></i></div><p><a id="_Toc490891296"></a><a id="_Toc490892588"></a>චතුර්විධ ශීල මෙසේ ය.</p><p><strong>ප්‍ර‍ථම චතුෂ්කය</strong></p><p><strong>1.	හානභාගිය	   2. ඨිතිභාගිය   3. විසෙසභාගිය	4. නිබ්බෙධභාගිය සීල. </strong></p><p>1.	පිරිහීමට නැමීගත් සීලය හානභාගිය සීලය.</p><p>ඒ එසේ මැ යි :- “යම් අඥානයෙක් දුස්සීලයන් සේවනය කරමින් සීලවන්තයන් සේවනය නොකරමින් වරද කිරීමෙහි දෝෂ නොදකිමින් බොහෝ මිථ්‍යා අදහස් උපදවමින් ඉන්‍ද්‍රිය සංවරයක් නැතිව වාසය කෙරේ ද, එබඳු වූවහුගේ සීලය හානභාගිය සීල වේ.”</p><p>2.	පිරිහීමටත් නොපැමිණ අභිවෘද්‍ධියටත් නොපැමිණ තුබූ සැටියේ මැ පවත්නා සීලය <strong>ඨිතිභාගිය</strong> සීලය. </p><p>ඒ එසේ මැ යි :- “යමෙක් තමාලත් සීල සමාපත්ති මාත්‍රයෙන් සතුටුව කර්‍මස්ථාන පිණිස අදහස් මාත්‍ර‍යකුදු නූපදවා වාසය කෙරේ ද, එබඳු වූවහුගේ සීලය <strong>ඨිතිභාගිය</strong> සීල වේ.”</p><p>3.	සමාධි සංඛ්‍යාත විශේෂය පිණිස නැමීගත් සීලය විසෙසභාගිය සීලය.</p><p>ඒ එසේ මැ යි :- යමෙක් සීල සම්පන්න ව මතු සමාධි පිණිස උත්සාහ කෙරේ ද, එබඳු වූවහුගේ සීලය <strong>විසෙසභාගිය</strong> සීල වේ.</p><p>4.	නිබ්බෙධ සංඛ්‍යාත විදර්‍ශනා පිණිස නැමීගත් සීලය <strong>නිබ්බෙධභාගිය</strong> සීලය. </p><p>ඒ එසේ මැ යි :- යමෙක් තමා ලත් ශීල මාත්‍රයෙන් සතුටු නොව විවසුන් වඩා නිවන් දක්නා පිණිස උත්සාහ කෙරේ ද, එබඳු වූවහුගේ සීලය <strong>නිබ්බෙධභාගිය</strong> සීල වේ. </p><p><strong>මේය හානභාගිය, ඨිතිභාගිය, විසෙසභාගිය, නිබ්බෙධභාගිය සීල නම්.</strong></p><p><strong>ද්විතීය චතුෂ්කය</strong></p><p>1.	භික්ඛු	2. භික්ඛුණී	3. අනුපසම්පන්න,	4. ගහට්ඨ සීල.</p><p>1.	භික්‍ෂූන් උදෙසා පණවන ලද ශික්‍ෂාපද ද, භික්ඛුණීන් උදෙසා පණවන ලද ශික්‍ෂාපදයන් අතුරෙන් භික්‍ෂූන්ටත් සාධාරණ ශික්‍ෂාපද ද <strong>භික්‍ෂු</strong> ශීල නම් වේ. </p><p>2.	භික්‍ෂූණීන් උදෙසා පණවන ලද ශික්‍ෂාපද ද, භික්‍ෂූන් උදෙසා පණවන ලද භික්‍ෂුණීන්ටත් සාධාරණ ශික්‍ෂාපද ද <strong>භික්ඛුණී</strong> සීල නම් වේ.</p><p>3.	සාමණේරයන්ගේ හා සාමණේරීන්ගේ දස සීල අනුපසම්පන්න සීල නම් වේ.</p><p>4.	උපාසක උපාසිකාවන්ට නිත්‍ය ශීල වශයෙන් පණවා වදාළ පංච ශික්‍ෂාපද ද, උත්සාහ ඇති කල්හි රැක්ක යුතු යයි වදාළ දශ ශික්‍ෂාපද ද, උපොසථාඞ්ග වශයෙන් පණවා වදාළ අෂ්ටශික්‍ෂාපද ද <strong>ගහට්ඨ</strong> (ගිහි) නම් වේ. </p><p>මේය භික්ඛු, භික්ඛුණී, අනුපසම්පන්න, ගහට්ඨ සීල නම්.</p><p><strong>තෘතීය චතුෂ්කය</strong></p><p><strong>1.	පකති	2. ආචාර	3. ධම්මතා	4. පුබ්බහෙතුක සීල.</strong></p><p>1.	ස්වභාවයෙන් රැකෙන සීලය පකති සීලය. උතුරුකුරු දිවයින් වැසි මනුෂ්‍යයන්ට පංචසීලය ස්වභාවයෙන් ම රැකෙයි. එහෙයින් ඔවුන්ගේ සීලය <strong>ප්‍ර‍කෘති</strong> ශීල නම් වේ. </p><p><strong>2.	</strong>කුල, දේශ, තීර්‍ථක යන මොවුන් අතර පවත්නා යහපත් සිරිත් <strong>ආචාර සීලය.</strong></p><p>ඒ එසේ මැ යි :- ඇතැම් කුලයන්හි රහමෙර පීම ඒ කුලවල ආදි පුරුෂයන් විසින් තහනම් කරන ලද්දේ වේ. ඇතැම් දේශයන්හි ප්‍රාණඝාත කිරීම ඒ දෙශාධිපතීන් විසින් තහනම් ලද්දේ වේ. තීර්‍ථකයන් අතර යම-නියම ඇත්තේය. එයට අනුව යමෙක් හැසිරෙයි ද එය <strong>ආචාර සීලයයි</strong> සේයි. </p><p>3.	බෝසත් මාතාවන්ගේ <strong>සීලය ධම්මතා</strong> සීලය.</p><p>වදාළේ මැ යි <strong>:- “ධම්මතා එසා ආනන්‍ද යදා බොධිසත්තො මාතු කුචජිං ඔක්කනෙතා හොති න බොධිසත්තමාතු පුරිසෙසු මානසං උපපජ්ජති කාමගුණූපසංහිතං”<sup><a href="#footnote-87" id="footnote-ref-87" class="footnote-ref">[1]</a></sup> </strong>යි. </p><p>“ආනන්‍දය! යම් දිනෙක බෝධිසත්ත්‍වයෝ මාතෘකුක්‍ෂියෙහි පිළිසිඳ ගනිද්ද, එ තැන් පටන් බෝසත් මාතාවන්ට පුරුෂයන් කෙරෙහි කාම කල්පනා පහළ නො වෙයි යන මෙය ධර්‍මතාවෙක” යනාදීන් දක්වන ලද්දේ <strong>ධම්මතා</strong> සීලය.</p><p>4.	පූර්‍වහේතුයෙන් මැ ජනිත සීලය <strong>පුබ්බහෙතුක</strong> සීලය. මහාකාශ්‍යපාදි ශුද්‍ධසත්ත්‍වයන්ගේ ද, බොධිසත්ත්‍වයන්ගේ ද ඒ ඒ ජාතීන්හි පැවැති සීලය පුබ්බහෙතුක සීලය යි කී නියාය. ඒ එසේ මැ යි :- <strong>පිප්ඵලිමානවක හා භද්දකාපිලානි</strong> ස්වකීය මධුරාත්‍රිය පවා වීතිරාගයන් සේ ගත කළහ. බෝසත් <strong>සීලව</strong> රජතුමා පර පණ නොනසා තෙමේ ජීවග්‍රාහයෙන් අසුවූයේ ය.</p><p><strong>මේය පකති, ආචාර, ධම්මතා, පුබ්බහේතුක සීල නම්.</strong></p><p><strong>චතුර්‍ථ චතුෂ්කය</strong></p><p><strong>1.	පාතිමොක්ඛ සංවර,		2. ඉන්‍ද්‍රිය සංවර</strong></p><p><strong>3.  ආජීව පාරිසුද්‍ධි			4. පච්චයසන්නිස්සිත සීල</strong></p><p>1.	<strong>ප්‍රාතිමොක්‍ෂයෙහි</strong> වදාළ ශික්‍ෂාපද ව්‍යතික්‍ර‍ම නොකොටැ රැකගැන්මාදිය <strong>පාතිමොක්ඛසංවර</strong> සීලය.</p><p>වදාළේ මැ යි:- ‘<strong>ඉධ භික්ධු පාතිමොක්ඛසංවරසංවුතො විහරති, ආචාර ගොචර සම්පන්නො අණුමත්තෙසු වජ්ජෙසු භයදස්සාවි සමාදාය සික්ඛති සික්ඛාපදෙසු”<sup><a href="#footnote-88" id="footnote-ref-88" class="footnote-ref">[2]</a></sup></strong> යි.</p><p>2.	චක්ඛු, සෝත, ඝාණ, ජිවහා, කාය, මන යන ෂට් ඉන්‍ද්‍රියයන් සංවර කර ගැන්ම <strong>ඉන්‍ද්‍රිය සංවර</strong> සීලය.</p><p>වදාළේ මැ යි :- <strong>“සො චක්ඛුනා රූපං දිසවා න නිමිත්තග්ගාහි හොති නානුඛ්‍යඤ්ජනග්ගාහි, යත්‍වාධිකරණ මෙතං චක්ඛුන්‍ද්‍රියං අසංවුතං විහරන්තං අභිජ්ක්‍ඞා දොමනස්සා පාපකා අකුසලා ධම්මා අන්‍ටාස්සවෙය්‍යුං තස්ස සංවරාය පටිපජ්ජති, රක්ඛති චක්ඛුන්‍ද්‍රියං චක්ඛුන්‍ද්‍රියෙ සංවරං ආපජ්ජති. සොතෙන සද්දං සුත්‍ටා --පෙ-- ඝාණෙන ගන්‍ධං ඝායිත්‍වා...පෙ---- ජිවහාය රසං සායිත්‍වා---පෙ---- කායෙන ඵොට්ඨබ්බං ඵුසිත්‍ටාමනසා ධම්මං විඤ්ඤායථ න නිමිත්තග්ගාහි හොති. නානුඛ්‍යජනග්ගාහි, යත්‍වාධිකරණමෙතං මනින්‍ද්‍රියං අසංවුතං විහරන්තා අභිජ්ඣා දොමනස්සා පාපකා අකුසලා ධම්මා අන්‍ටාස්සවෙය්‍යුං තස්ස සංවරාය පටිපජ්ජති රක්ඛති මනින්‍ද්‍රියං මනින්‍ද්‍රියෙ සංවරං ආපජ්ජතී</strong>”<sup><a href="#footnote-89" id="footnote-ref-89" class="footnote-ref">[3]</a></sup> යි.</p><p>3.	ආජීවය හේතු කොට ගෙන පණවා වදාළ සවැදෑරුම් ශික්‍ෂාද ව්‍යති ක්‍ර‍මණය කිරීම් වශයෙන් ද; කුහනා, ලපනා, නෙමිත්තිකතා, නිප්පෙසිකතා, ලාභෙන ලාභං නිජිගිංසනතාදි පාපධර්‍මයන්ගේ වශයෙන් ද පවත්නා වූ මිච්ඡාජීවයෙන් වැළකීම <strong>ආජීවපාරිසුද්‍ධි සීලය.</strong></p><p>4.	<strong>“පටිසංඛා යොනිසො වීවරං පටිසෙවාමි යාවදෙව සිතස්ස පටිඝාතාය උණ්හස්ස පටිඝාතාය”<sup><a href="#footnote-90" id="footnote-ref-90" class="footnote-ref">[4]</a></sup></strong> යනාදීන් ප්‍ර‍ත්‍යවෙක්‍ෂා කොට සිව්පස පරිභොග කිරීම පච්චය සන්නිඝසිත සීලයි.</p><p>මේ <strong>චතුපාරිසුද්‍ධි සීලය</strong> පිළිබඳ විස්තර විනිශ්චය කථාව පිළිවෙළින් මතු දක්වනු ලැබේ. </p><ol class="footnotes"><li id="footnote-87"><p> දී:නි: මහාවග්ග 8 <a href="#footnote-ref-87">↑</a></p></li><li id="footnote-88"><p> වි:ප:ඣානවිභඞ්ග 185 <a href="#footnote-ref-88">↑</a></p></li><li id="footnote-89"><p> ම.නි. මූලපණ්ණාසක 190 <a href="#footnote-ref-89">↑</a></p></li><li id="footnote-90"><p> ම:නි: මූලප: 11 <a href="#footnote-ref-90">↑</a></p></li></ol><nav class="bottom"><a class="button prev" href="3-7.html"><i class="material-icons" mat-icon="arrow_back"></i>ත්‍රිවිධ ශීල</a><a class="button next" href="3-9.html">1.	ප්‍රාතිමොක්‍ෂ සංවර ශීලය <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>