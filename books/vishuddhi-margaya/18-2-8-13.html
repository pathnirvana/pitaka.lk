<!DOCTYPE html>
<html>
<head>
    <meta charset="UTF-8">
    <title>සමුදය සත්‍ය නිර්‍දෙශය (2)</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article" />
    <meta property="og:title" content="සමුදය සත්‍ය නිර්‍දෙශය (2)" /> <!--For facebook link previews -->
    <meta property="og:image" content="https://pitaka.lk/books/common/logo.png" />
    <meta property="og:image:type" content="image/png" />
    <meta property="og:image:width" content="999" />
    <meta property="og:image:height" content="500" />
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
    <nav class="top">
        <a class="button" href="../app-index.html">
            <i class="material-icons undefined">home</i>
        </a>
        <i class="material-icons undefined">navigate_next</i>
        <a class="button" href="index.html#18-2-8-13">
            <i class="material-icons undefined">toc</i>විශුද්ධි මාර්ගය
        </a>
        <i class="material-icons undefined">navigate_next</i>
        <a class="button" href="18.html">16. ඉන්‍ද්‍රිය - සත්‍ය නිර්‍දෙශය</a>
        <i class="material-icons undefined">navigate_next</i>
        <a class="button" href="18-2.html">2. සත්‍ය නිර්‍දෙශය</a>
        <i class="material-icons undefined">navigate_next</i>
        <a class="button" href="18-2-8.html">8. ජාති ආදීන් ගේ නිශ්චය වශයෙන්</a>
    </nav>
    <h4>සමුදය සත්‍ය නිර්‍දෙශය (2)
        <i class="material-icons share-icon" file-name="18-2-8-13.html">share</i>
    </h4>
    <p>සමුදය සත්‍යය වදාරන 
        <strong>සර්‍වඥයන් වහන්සේ</strong> විසින් 
        <strong>“යායං තණ්හා පොනොභවිකා නන්‍දිරාග සහගතා තත්‍ර‍ තත්‍රාභිනන්‍දිනි සෙය්‍යථි දං කාමතණ්හා, භවතණ්හා, විභවතණ්හා”
            <sup>
                <a href="#footnote-568" id="footnote-ref-568" class="footnote-ref">[1]</a>
            </sup>
        </strong> යී පුනර්‍භවය කරන ඇලෙන රාගය හා ඒකී භාවයට පැමිණි ඒ ඒ ආත්මභාවයෙහි හෝ ඒ ඒ රූපාදි ආලම්බනයෙහි හෝ අතිශයින් සතුටු වූ 
        <strong>කාමතෘෂ්ණා යැ, භවතෘෂ්ණායැ යි විභව තෘෂ්ණායැ</strong> යි යම්බඳු තෘෂ්ණාවක් වදාරන ලද්දේ ද, ඒ මේ 
        <strong>සමුදායර්‍ය්‍ය සත්‍යය</strong> යි. 
    </p>
    <p>
        <strong>විස්තර :- යායංතණ්හා</strong> = යම් එ තෘෂ්ණාවක්
    </p>
    <p>
        <strong>පොනොභවිකා</strong> = පුනර්‍භවය කරන ස්වභාවය ඇත්තී ය.
    </p>
    <p>
        <strong>ප්‍ර‍ශ්න</strong>:- දෙවන භවයක් දෙන්නා වූ තෘෂ්ණාවක් ද නො දෙන තෘෂ්ණාවක් ද ඇත. එහෙයින් මෙහි අවිශේෂයෙන් “
        <strong>පොනොභවිකා</strong>” යි කීයේ කුමක් හෙයින් ද
    </p>
    <p>
        <strong>පිළිතුරු</strong>:- විශේෂ ප්‍ර‍ත්‍යයයන් ගේ සමවායෙන් පුනර්‍භවය දෙන්නා වූ තෘෂ්ණාව පුනර්‍භවය දෙයි. පුනර්‍භවය නො දෙන තෘෂ්ණාව විශේෂ ප්‍ර‍ත්‍යයන් ගේ සමාගමය නැති කල්හි පුනර්භවය නො දෙයි. එහෙත් ඒ තෘෂ්ණාව ද පුනර්‍භව දාන ස්වභාවය නො ඉක්ම පවත්නාහෙයින් “පුනබ්භව දාන සීලා” යි තද්ධිත විසින් පුනර්‍භවය දෙන ස්වභාවය සුදුසු හෙයින් හෝ “පොනොභවිකා”යි අවිශේෂයෙන් කී බව් දත යුතු.
    </p>
    <p>
        <strong>නන්‍දිරාග සහගතා</strong> = චිත්තයා ගේ බැඳෙන බව හෝ ඉපිළෙන බව හෝ පොපියන බව නන්‍දි නම, වර්‍ණයකින් වස්ත්‍ර‍යක් රඳන්නා සේ චිත්තය අන්‍ය වර්‍ණයකට (රාගයකට) පමුණුවනුයේ රාගයයි. තෘෂ්ණාව ද මේ අර්‍ථයෙන් ම ඒකත්‍වයෙහි පවත්නා හෙයින් 
        <strong>නන්‍දිරාග සහගතා නම</strong>.
    </p>
    <p>තත්‍ර‍ තත්‍රාභිනන්‍දිනී = එ තෘෂ්ණාවෙන් මැ සත්ත්‍වයෝ ඒ ඒ පණු, පළඟැටි, කුහුඹු ආදි ආත්මභාවයෙහි ද සතුටුව රූපාදීන් අභිනන්‍දනයන වූ තෘෂ්ණාවෙන් ඇලෙත් නුයි තෘෂ්ණාවමැ 
        <strong>තත්‍ර‍තත්‍රාභානන්‍දිනී, නම. ඕ කාම, භව, විභව</strong> වශයෙන් 
        <strong>ත්‍රිවිධ</strong> වේ. (එය මතු 
        <strong>පටිච්චසමුප්පාද නිර්‍දෙශයෙහි</strong> දැක්වේ.)
    </p>
    <p>ප්‍ර‍ශ්න:- මේ තෘෂ්ණාව මැ කුමක් හෙයින් සමුදය සත්‍යය යි කියන ලද ද</p>
    <p>
        <strong>පිළිතුර</strong>:- විශේෂ හේතු බැවිනි. අවිද්‍යාව බෙහෙවි ආදීනව වසයි. දිට්ඨි උපාදානාදිය ඒ ඒ භවයෙිහ අභිනිවිසමාන තෘෂ්ණාව වඩයි.
    </p>
    <p>“ද්වේෂාදීහු ද කර්‍මයට කාරණ වෙති. තෘෂ්ණාව වනාහි ඒ ඒ භව-යොනි-ගති විඥානස්ථිති - සත්ත්‍වවාස-සත්ත්ව නිකාය-කුල - භොගෛශ්චර්‍ය්‍යාදි විචිත්‍ර‍තාව ප්‍රාර්ථනය කරන්නී කර්‍මචිත්‍ර‍තාවයට උපනිශ්‍ර‍ය බවට ද, කර්‍මයට සහාය බවට ද, යන්නී භාවාදීන්ගේ විචිත්‍ර‍තාවය නියම කෙරේ. </p>
    <p>මෙසේ දුඃඛයට විශේෂ හේතු බැවින් 
        <strong>සූත්‍රයෙහි</strong> වදාළ සෙසු අවිද්‍යා-උපදාන-කර්‍මාදි හේතූන් ඇත ද 
        <strong>අභිධර්‍මයෙහි</strong> වදාළ-අශේෂ කේලශ-කුශල මූලාදි හේතූන් ඇත ද, 
        <strong>තෘෂ්ණාවම සමුදය සත්‍යයැයි</strong> කියනලදැ යි දතයුතු” (යනු සන්‍යයි)
    </p>
    <p>මෙහි දැක්වෙන 
        <strong>ත්‍රිවිධ තෘෂ්ණාව ම</strong> දුඃඛ සත්‍යය උපදවන අර්‍ථයෙන් එකක් සේ ගෙන 
        <strong>දුඃඛ සමුදයාර්‍ය්‍ය සත්‍යය යි</strong> කීහු. 
    </p>
    <p>
        <strong>මේ සමුදය සත්‍ය නිර්‍දෙශයයි.</strong>
    </p>
    <ol class="footnotes">
        <li id="footnote-568">
            <p> වි:ප: සච්චවිභඞ්ග 78 
                <a href="#footnote-ref-568">↑</a>
            </p>
        </li>
    </ol>
    <nav class="bottom">
        <a class="button prev" href="18-2-8-12.html">
            <i class="material-icons undefined">arrow_back</i>12. පඤ්චූපදානක්ඛන්‍ධ දුක්ඛය
        </a>
        <a class="button next" href="18-2-8-14.html">නිරෝධ සත්‍යය (3) 
            <i class="material-icons undefined">arrow_forward</i>
        </a>
    </nav>
</div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>