<!DOCTYPE html>
<html>
<head>
    <meta charset="UTF-8">
    <title>1. ආයතන කථාව</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="1. ආයතන කථාව"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#17-1"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="17.html">15. ආයතන ධාතු නිර්දේශය</a></nav><div class="heading-bar"><h2>1. ආයතන කථාව</h2><i class="material-icons share-icon" file-name="17-1.html">share</i></div><p><strong>ස්කන්ධයට</strong> අනතුරු වැ <strong>ආයතනයෝ</strong> දක්වනු ලැබෙති.</p><p><strong>1.	චක්ඛායතනය,</strong></p><p><strong>2.	රූපායතනය,</strong></p><p><strong>3.	සෝතායතනය,</strong></p><p><strong>4.	සද්දායතනය,</strong></p><p><strong>5.	ඝාණායතනය,</strong></p><p><strong>6.	ගන්‍ධායතනය, </strong></p><p><strong>7.	ජිව්හායතනය,</strong></p><p><strong>8.	රසායතනය,</strong></p><p><strong>9.	කායායතනය,</strong></p><p><strong>10.	ඵොට්ඨබ්බායතනය,</strong></p><p><strong>11.	මනායතනය,</strong></p><p><strong>12.	ධම්මායතනයැ යි</strong></p><p><strong>ආයතන දොළොසෙකි. එහි එකක් පාසා (1) අර්‍ථය, (2) ලක්‍ෂණය, (3) අනූන - අනධිකතාය, (4) ක්‍ර‍මය, (5) සංක්‍ෂෙපවිස්තරය, (6) දතයුතු බව ය යන මොවුන්ගේ වශයෙන් විනිශ්චය දත යුතුයි. </strong></p><p><strong>(1)	මෙහි </strong>අර්‍ථ<strong> වශයෙන්</strong></p><p>i. විශේෂ අර්‍ථය</p><p>ii.සාමාන්‍ය අර්‍ථය යි<strong> දෙකෙකි. </strong></p><p><strong>එහි i </strong>විශේෂ අර්‍ථ වශයෙන්<strong>, රූපාලම්බනරසය, ආස්වාදනය කරනුයේ </strong>චක්ඛු නමි<strong>. (සම-විෂමත්වය ප්‍ර‍කාශ කෙරෙයි, යන අර්‍ථයි) වර්‍ණ විශේෂ ප්‍ර‍කාශ කෙරේනුයි </strong>රූප නමි<strong>. (වර්‍ණයා ගේ විකාරයට පැමිණෙමින් සිත්හි පවත්නා කැමැත්ත ප්‍ර‍කාශ කෙරෙයි යන අර්‍ථයි.)</strong></p><p><strong>අසුනුයේ </strong>ශ්‍රෝත්‍ර‍යැ<strong>, උසුරුවනු ලබනුයේ </strong>ශබ්ද යැ<strong>. ශ්‍රෝත්‍ර‍ විඥානයෙන් දතයුතු වූයේ යන අර්‍ථයි.) ආඝ්‍රාණය කරනුයේ ඝ්‍රා</strong>ණයැ<strong>. ප්‍ර‍කාශ කරනු ලබනුයේ </strong>ගන්‍ධයයි<strong>. (තමා පිහිටි වස්තුව ප්‍ර‍කාශ කෙරෙයි යන අර්‍ථයි. ජීවිතය (පැවැත්මට උපකාර වූ රසය) කැ</strong>ඳවානුයි <strong>ජිව්හා නම</strong>. සත්ත්‍වයේ ආස්වාදනය කෙරේත්නුයි රස නමි. පාප ධර්‍මයන් ගේ ඉපදීමට ස්ථාන වේනුයි <strong>කාය නමි</strong>. (ආය නම් උත්පත්ති දේශයයි) ස්පර්‍ශ කරනුයේ <strong>ඵොට්ටබ්බ නමි</strong>. (අරමුණු) දැනගන්නේ මන නමි. තමා ගේ (ස්වභාවය ලක්‍ෂණය ධාරානයි <strong>ධම්ම නමි</strong>. මේ එකක් පාසා <strong>විශේෂාර්‍ථ යි</strong>. </p><p><strong>ii අවිශෙෂයෙන් චිත්ත - චෛතසිකයන්</strong> තම තමා අයත් කෘත්‍යය පිණිස <strong>උත්සාහවත් කරවන</strong> හෙයින් ද, චිත්ත චෛතසිකයන් <strong>විස්තර කරන</strong> හෙයින් ද, දික් වූ <strong>සංසාර දුක්ඛයට පමුණුවන</strong> හෙයින් ද, <strong>ආයතනය යි</strong> දත යුතු ය. </p><p><strong>විස්තර :- චක්‍ෂුරාදි</strong> ද්වාරයෙහි ද, <strong>රූපාදි</strong> ආලම්බනයෙහි ද, (ඒ ඒ ද්වාරාලම්බනයන්හි) උපදනා චිත්ත - චෛතසික ධර්‍මයෝ, තම තමා අයත් අනුභවනාදි කෘත්‍යයෙන් උත්සාහ කෙරෙති. නැගී සිටිති. ගැටෙති. ව්‍යායාම කෙරෙත්ය යි කී නියායි. </p><p>ඒ ඒ ද්වාර ආලම්බනයෙහි උපදින්නවූ චිත්ත-චෛතසික ධර්‍මයන්, මේ චක්‍ෂුරාදි ‘ආයතනයෝ විස්තර කෙරෙත්ය’ යි කීසේය යි දතයුතු. </p><p>තවද, නො දත හැකි අක්-මුල් ඇති මේ සසර පැවැත්තාවූ, ඉතාම දික්වූ සසර දුක නොනවත්නාතාක් (නැවත නූපදනා සේ නිරුද්‍ධ නොවන තාක්) ගෙන යන්නවුන් මෙන් පවත්වත් නුයි කී නියායි.</p><p>මේ සියලු ධර්‍මයෝ උත්සාහ කරන හෙයින් ද, චිත්ත-චෛතසික ධර්‍මයන් විස්තර කරන හෙයින් ද, මතු මතු ගෙනයන හෙයින් ද, <strong>ආයතනය, ආයතනය යි</strong> කියනු ලැබෙති. </p><p>තවද, <strong>නිවාසස්ථානය, පිහිටීමට ආධාරස්ථානය, රැස්වන ස්ථානය, හටගන්නා ස්ථානය, කාරණය</strong> යන අර්‍ථයෙන් ද <strong>ආයතන</strong> නම් වේය යි දතයුතු.</p><p>ඒ මෙසේයි :- <strong>‘ඊශ්වරායතනය’ වාසුදේවායතනය, යනාදීන්හි ලෙව්හි වාසස්ථානය ආයතනය යි කියයි. සුවර්‍ණායතනය, රජතායතනය</strong> යනාදීන්හි ආකරය ආයතනය යි කියයි. </p><p><strong>“මනොරමෙ ආයතනෙ - සේවන්තිතං විහද්ධගමා”යි මහරහත්</strong> නමැති පක්‍ෂීන්ගෙන් ගැවසීගත් ශාලවනොද්‍යානයකට බඳු <strong>සර්‍වඥ ශාසනයෙහි, ආර්‍ය්‍ය සංඝ</strong> සඞ්ඛ්‍යාත පක්‍ෂිසමූහයා තථාගත නමැති වෘක්‍ෂරාජයා සෙවුනාහු ය’ යන මෙහි <strong>රැස්වන ස්ථානය,</strong> ආයතනය යි කියනු ලැබේ. </p><p><strong>“දක්‍ෂිණ පථය ගවයන් ගේ ආයතනය </strong>යනාදීන්හි හටගත් <strong>දේශය</strong> ආයතනය යි කියනු ලැබේ. <strong>“තත්‍ර‍තත්‍රෙව සක්ඛි භබ්බතං පාපුණාති සතිසති ආයතනෙ”<sup><a href="#footnote-507" id="footnote-ref-507" class="footnote-ref">[1]</a></sup> “සෘද්ධිවිධඥානාදි අභිඥාවට සුදුසු (ප්‍රාර්‍ථනාවක්) අධිකාරයක් ඇතිකල්හි, ඒ ඒ සෘද්ධිවිධඥානාදි වූ ස්ථානයෙහි මැ සාක්‍ෂියට සුදුසු බවට පැමිණේ”</strong> යනාදීන්හි කාරණ <strong>ආයතනය</strong> යි කියනු ලැබේ. </p><p>චක්‍ෂුරාදීන්හි පැවති ඒ ඒ චිත්ත-චෛතසික ධර්‍මයෝ, චක්‍ෂුරාදීන් හා සම්බන්ධ පැවැතුම් ඇති හෙයින්, වාසය කරන්නවුන් මෙන් වෙත්නුයි, චක්ඛු ආදිය ඒ චිත්ත-චෛතසික ධර්‍මයන්ට <strong>නිවාසස්ථානය</strong> වේ. චක්‍ෂුරාදීන්හි ඒ චිත්ත-චෛතසික ආකීණි හෙයින් ද, චක්‍ෂුරාදිය ඇසුරු කරන හෙයින් ද, ඒ රූපාදිය ආලම්බන කොට ඇති හෙයින් ද, චක්‍ෂුරාදිය ඒ චිත්ත-චෛතසිකයන්ට ආකර ද වේ. </p><p>චක්‍ෂුරාදිය ඒ ඒ චිත්ත-චෛතසිකයන් ගේ <strong>සමෝසරණ ස්ථානය</strong> ද වේ. ඒ ඒ වස්ත්‍ර‍-ද්වාර-ආලම්බන වශයෙන් රැස්වන ස්ථාන හෙයින් චිත්ත-චෛතසික ධර්‍මයෝ, රැස්වන්නවුන් මෙන් හටගන්නාහු වෙති. ඒ චක්‍ෂුරාදීන් නිශ්‍ර‍ය බැවින් ද, රූපාදය ආලම්බන බැවින් ද, ඔවුන් විෂයයෙහි මැ උපදනා හෙයින් චක්‍ෂුරාදිය ඒ චිත්ත-චෛතසිකයනට <strong>උත්පත්ති දේශය</strong> ද වේ. ඒ චක්‍ෂුරාදීන් නැති කල්හි ඒ චිත්ත-චෛතසික ධර්‍මයන් නූපදනා හෙයින් චක්‍ෂුරාදිය චිත්ත-චෛතසික ධර්‍මයනට <strong>කාරණ</strong> වේ. </p><p>මෙසේ <strong>නිවාසස්ථානාර්‍ථයෙන්</strong> ද, <strong>ආකරාර්‍ථයෙන්</strong> ද, <strong>සමොසරණස්ථානාර්‍ථයෙන්</strong> ද, <strong>හටගත් ප්‍රදේශාර්‍ථයෙන්</strong> ද, (හෙත්‍වර්‍ථයෙන් ද) <strong>කාරණාර්‍ථයෙන්</strong> ද, යන මෙතෙක් කරුණින් මේ ධර්‍මයෝ <strong>ආයතනය, ආයතනය යි</strong> කියනු ලැබෙත්. එහෙයින් කියන ලද අර්‍ථයෙන් චක්ඛු නමුදු ආයතන නමුදු ඒ ම නුයි. <strong>චක්ඛායතනය</strong> -පෙ<strong>- ධම්ම නමුදු, ආයතන නමුදු</strong> හේ ම නුයි <strong>ධම්මායතනයයි</strong> මෙසේ අර්‍ථ වශයෙන් විනිශ්චය දතයුතු. </p><p><strong>(2) </strong>ලක්‍ෂණ වශයෙන්<strong>,</strong> චක්‍ෂුරාදීන් ගේ <strong>ලක්‍ෂණ වශයෙන් ද</strong> විනිශ්චය දතමනායැ. එය ස්කන්ධ නිර්‍දෙශයෙහි කී නයින් දතයුතු.</p><p>(3) තාවත් ප්‍ර‍මාණ වශයෙන්, (එපමණ බැවින්) චක්‍ෂුරාදිය ද, ඔවුන් අයත් ස්වභාව ධරන හෙයින් <strong>ධර්‍මායතනය යැ</strong>. </p><p><strong>ප්‍ර‍ශ්න</strong> :- එසේවන්නා ‘<strong>ධර්‍මායතනයැ යි</strong>’ නො වදාරා, ද්වාදශායතනයැ යි වදාළේ කවර හෙයින් ද?</p><p><strong>පිළිතුර</strong> :- ෂඩ් විඥානකායයන් ගේ හටගැනීමට කාරණවූ ද්වාර <strong>ආලම්බනයන්</strong> පිරිසිඳ දැක්වීම සඳහා <strong>ද්වාදශායතනයක්</strong> වදාළහ. </p><p>ඒ එසේමැයි :- <strong>චක්ඛුවිඤ්ඤාණ</strong> වීථියෙහි ඇතුළත් වූ විඥාන-කායයාගේ හෙවත් <strong>සසම්ප්‍ර‍යුක්ත චිත්තයාගේ</strong> හටගැනීමට චක්ඛායතනය මැ <strong>ද්වාරය</strong> වේ. රූපායතනය මැ ආලම්බනය වේ. එසේම සෙසු ද්වාරාලම්බනයෝ ද, පිළිවෙළින් සෝතවිඤ්ඤාණාදියට උත්පත්ති ද්වාර හා, <strong>ආලම්බන</strong> වෙති.</p><p>සවැනි <strong>මනොවිඤ්ඤාණ වීථියට</strong> ඇතුළත් වූ විඥානකායයාගේ හෙවත් සසම්ප්‍ර‍යුක්ත භවාඞ්ග චිත්තයා ගේ <strong>චලනය වී සිඳෙන</strong> මනායතනයා ගේ ඒක දේශයක් ම, මනෝවිඥානයා ගේ හටගැනීමට ද්වාර වේ. <strong>චක්ඛුවිඤ්ඤාණාදීන්</strong> හා අසාධාරණ වූ ධර්‍මායතනය ම එයට <strong>ආලම්බන</strong> වන්නේ ය. භවාඞ්ග චිත්තය චලනය වශයෙන් පැවැති කල්හි ආවර්‍ජනය පවත්නා හෙයින් ද නොවූ කල නොපවත්නා හෙයින් ද මෙසේ කීයේ වේ. </p><p>මෙසේ ෂඩ් විඥාන කායයා ගේ උත්පත්තියට <strong>ද්වාර-ආලම්බන</strong> බෙදා දැක්වීම් වශයෙන් දොළොස් (12) <strong>ආයතනයන්</strong> දැක්වූහ. </p><p>මෙසේ මේ <strong>ආයතන</strong> කථාවෙහි (අනූන-අනධික භාවයෙන්) තාවත් ප්‍ර‍මාණ වශයෙන් විභාග දතයුතු. </p><p>(4) <strong>ක්‍ර‍ම වශයෙන්</strong> - මෙහි ද පෙර <strong>ස්කන්ධ කථාවෙහි</strong> කී උත්පත්ති ක්‍ර‍මාදීන් අතුරින් <strong>දේශනා ක්‍ර‍මය</strong> මැ යෙදෙන්නේ ය. </p><p><strong>විශේෂ :- චක්ඛායතනාදීන්</strong> ගේ <strong>උත්පත්ති ක්‍ර‍මාදියෙහි</strong> විශේෂ ඇති. අධ්‍යාත්මික ෂඩායතනයන් අතුරිනුදු දැකීම් හා හැපීම් සහිත <strong>රූපාලම්බනය</strong> අරමුණු කොට පවත්නා <strong>චක්ඛායතනය</strong> ප්‍ර‍කට හෛයින් පළමුවැ වදාළහ. අනතුරුවැ දැකීම් රහිත ගැටීම් සහිත <strong>ශබ්දායතනාදිය</strong> අරමුණු කොට පවත්නා <strong>සෝතායතනාදිය</strong> වදාළහ. <strong>දර්‍ශනානුත්තරිය, ශ්‍ර‍වණානුත්තරිය</strong> ධර්‍මයනට හේතු භාවයෙන් බොහෝ උපකාර හෙයින්, <strong>අධ්‍යාත්මිකායතන</strong> අතුරින් <strong>චක්ඛායතන-සෝතායතන</strong> දෙක <strong>පළමුවැ</strong> වදාළහ. එයට අනතුරු වැ <strong>ඝාණාදි ආයතන තුන</strong> වදාළහ. චක්ඛාදි පඤ්චායතනයන් මැ ගෝචරයන් (ආලම්බනයන්) විෂය කොට ඇති හෙයින් මනායතනය අන්තයෙහි වදාළහ. </p><p><strong>චක්ඛායතනාදීන්ට</strong> ගෝචර බැවින් වනාහි ඒ ඒ <strong>අධ්‍යාත්මිකායතනයනට</strong> අනතුරු වැ <strong>බාහිරායතන</strong> අතුරින් රූපායතනාදිය පිළිවෙළින් වදාළහ. වැලිදු ‘<strong>චක්ඛුවිඤ්ඤාණාදීන්</strong> <strong>ගේ</strong> හටගැනීම් හේතූන් නියම කිරීම් වශයෙන් <strong>මේ ආයතනයන්</strong> ගේ ක්‍ර‍මය වදාළහයි, දතයුතුයි. </p><p>ඒ මෙසේ යි:- <strong>‘චක්ඛුංචපටිචච රූපෙච උප්පජ්ජති චක්ඛුවිඤ්ඤාණං -පෙ- මනං පටිච්ච ධම්මෙච උප්පජ්ජති මනොවිඤ්ඤාණං’<sup><a href="#footnote-508" id="footnote-ref-508" class="footnote-ref">[2]</a></sup></strong> යි මෙසේ ක්‍ර‍ම වශයෙන් විනිශ්චය දතයුතුයි. </p><p>(5) <strong>සංක්‍ෂේප </strong>විස්තර වශයෙන්<strong> :- සංක්‍ෂේප</strong> වශයෙන් වනාහි මනායතනය හා ධම්මායතනය ඒක දේශයෙක් ද, <strong>නාමයෙහි</strong> සංග්‍ර‍හ වේ. පිළිවෙළින් <strong>අන්‍ය ආයතනයෝ රූපයෙහි</strong> සංගෘහීත වෙත්. මෙසේ <strong>ද්වාදශායතනය</strong> මැ <strong>නාම - රූප</strong> මාත්‍ර‍යක් ම වේ. </p><p><strong>විස්තාර</strong> වශයෙන් <strong>අධ්‍යාත්මික ආයතන</strong> අතුරින් ප්‍ර‍ථම වූ චක්ඛායතනය ජාති (ස්වභාව) වශයෙන් <strong>චක්‍ෂුඃප්‍ර‍සාද</strong> මාත්‍ර‍ය මැයි. <strong>ප්‍ර‍ත්‍යය ගති නිකාය-පුද්ගල</strong> යන මොවුන් ගේ වශයෙන් අනන්ත භේද වේ. </p><p><strong>ප්‍ර‍ත්‍යය</strong> (ප්‍ර‍ත්‍යය නම්) කුශලා‘කුශලාදි කර්‍ම හා ඒ ඒ කර්‍මයනට සහකාරී කාරණ වූ අභ්‍යයන්තර - බාහිර ප්‍ර‍ත්‍යය යැ. ඔහු නානාවිධ වෙති. </p><p>ගති, නිරය ආදි පඤ්ච ගතීන් ගේ වශයෙන් ද නානාවිධය.</p><p><strong>නිකාය</strong> ඇත්-අස්-ආදිවූ ද, ක්‍ෂත්‍රිය බ්‍රාහ්මණාදි වූ ද, ප්‍රභේදය නිකාය භේදය යි. </p><p>එක් එක් සත්ත්‍වයකු ගේ වශයෙන් <strong>පුද්ගල</strong> භේදය වේ. </p><p><strong>සෝතායතනාදි</strong> සතර දෙන ද (එසේම චක්ඛායතනය මෙන්මැ.) නානා භේද ඇත්තාහ. <strong>මනායතනය</strong>, කුශල-අකුශල-විපාක-ක්‍රියා වශයෙන් <strong>එකුන් අනූවක් (89)</strong> ප්‍රභේද ඇති <strong>එක්සිය එක්විස්සක් (121)</strong> ප්‍රභේද ඇත්තේ හෝ වේ.</p><p>චක්ඛුවත්‍ථු ආදී වස්තු ප්‍රභේදයන් හා <strong>දුක්ඛාපටිපදාදි</strong> ප්‍ර‍තිපදා ප්‍රභේදයන් ද අනන්ත ප්‍රභේද ඇත්තේ යි.</p><p>මෙහි වස්තු න්ම චක්‍ෂුර්‍වස්තු ආදිය යැ. ඔවුන් ගේ වශයෙන් විඤ්ඤාණය අනන්ත ප්‍රභේද වේ. </p><p>ප්‍ර‍තිපදා නම් දුක්ඛාපටිපදාදියයි. ආදි ශබ්දයෙන් <strong>ධ්‍යාන, අධිපති, භූමි, ආලම්බන</strong> ආදිය ගැනේ. ඔවුන් ගේ වශයෙන් ද මනායතනය අනේක විධයි. </p><p><strong>රූප, ශබ්ද, ගන්‍ධ, රසායතනයෝ ද,</strong> සභාග විසභාග ප්‍ර‍ථ්‍යායාදීන් ගේ වශයෙන් නානා ප්‍රභේදයහ. නීලවර්‍ණය නීලවර්‍ණයට සභාග යැ. පීතාදිය එයට විසභාග යැ. කර්‍මාදිය ප්‍ර‍ත්‍යයයේ යි. සෙසු භේද යට කී සේයි. </p><p><strong>ඵොට්ඨබ්බායතනය, පඨවි, තේජෝ, වායෝ</strong> ධාතූන්ගේ වශයෙන් ත්‍රිවිධ ය. <strong>ප්‍ර‍ත්‍යයාදීන්</strong> <strong>ගේ</strong> ප්‍රභේදයෙන් අනේකවිධයි. </p><p><strong>ධම්මායතනය, වේදනා-සංඥා-සංස්කාර ස්කන්ධ ත්‍ර‍යය’ සූක්‍ෂ්ම රූප, නිර්‍වාණ යන එකුන් සැත්තෑ (69) වක්</strong> ධර්‍මයන් ගේ (i) <strong>ස්වභාව භේදයෙන්</strong> හා (ii) <strong>නානා ප්‍රභේද</strong> හෙයින් අනේක විධයි. </p><p>(i) මෙහි <strong>සුඛ-දුක්ඛ-උපෙක්ඛා</strong> වේදනාදිය <strong>ස්වභාව භේදයයි</strong>.</p><p><strong>(ii) චක්ඛු සම්ඵස්සජ වේදනා, සෝතසම්ඵස්සජ වේදනාදිය නානාත්‍ව භේදයයි</strong>. </p><p>මෙසේ සංක්‍ෂේප විස්තර විසින් ප්‍රභේද දතයුතුයි.</p><p>(6) දතයුතු බව වශයෙන් මෙසේයි:- සියලු සංස්කාර වූ <strong>ආයතනයෝ</strong>, යමකින් නො ආ බැවින් හා නො හික්මෙන බැවින් ද, දතයුත්තාහ. ඒ <strong>ආයතනයෝ</strong>, උත්පාදක්‍ෂණයෙන් පූර්‍වයෙහි යම්කිසි තැනෙකින් එන්නාහුද, නොවෙති. භඞ්ගාක්‍ෂණයෙන් මත්තෙහි යම්කිසි තැනකට යන්නාහු ද නොවෙත්. එහෙයින් මැ ඔවුහු උත්පාදක්‍ෂණයෙන් පූර්‍වයෙහි නො දත හැකි ස්වභාව ඇත්තාහුය. විනාශයෙන් මතුයෙහි නැසෙන ස්වභාව ඇත්තාහ. එකී <strong>පූර්‍වාන්ත-අපරාන්ත</strong> දෙකට මධ්‍යයෙහි වූ දැන් පවත්නා ක්‍ෂණයෙහි හේතූන් හා සම්බන්ධ පැවතුම් ඇති බැවින් කිසිවකු ගේ වශයට නොපැමිණ පවත්නාහ. එහෙයින් (විද්‍යාමාන ක්‍ෂණයෙහිද ස්වල්ප කාලයක් පවත්නා බැවින් හා, අනිත්‍ය-දුඃඛ විපරිණාම ස්වභාව ඇති හෙයින්) කිසිවකු ගේ අදහසක් අනුවැ නොපවත්නාහ. </p><p>මෙසේ <strong>කිසිවකින් නො එන</strong> හෙයින් ද, නො නික්මෙන හෙයින් ද, විනිශ්චය දතයුතුයි. </p><p>අනතුරුව නිරීහ (චඤ්චල වීම් රහිත හටගැනීම් කෘත්‍ය වශයෙන් හා, අව්‍යාපාර (නිරුත්සාහ) වශයෙන් මෙසේයි. <strong>චක්ඛායතන-රූපාලම්බනාදියට</strong> අප ගේ එක්වීමෙන්, විඥානය උපන්නේ නම් මැනැවැයි මෙබඳු අදහසෙක් නොවේ. ඒ <strong>චක්ඛායතන-රූපාලම්බනාදීහු</strong> විඥානය උපදවනු පිණිස <strong>ද්වාර</strong> වශයෙන් හෝ, <strong>වස්තු</strong> වශයෙන් හෝ, <strong>ආලම්බන</strong> වශයෙන් හෝ උත්සාහ නො කරන්නාහු ය. උත්සාහයට හෝ නො පැමිණෙති. චඤ්චලවීම සමග හටගන්නා වූ කෘත්‍යයන් ගේ වශයෙන් ඊහ නම් වෙයි. මෙසේ වේවයි සිතීම් වශයෙන් ක්‍රියා කිරීම ව්‍යාපාර නම් වේ. </p><p>වැලි <strong>චක්ඛායතන-රූපාලම්බනාදීන්</strong> ගේ සමවායයෙන් චක්ඛුවි<strong>ඤ්ඤාණාදීන් ගේ</strong> හටගැනීම ස්වභාව ධර්‍මයෙන් මැ වේ. එහෙයින් මැ <strong>නිරුත්සාහයෙන්</strong> ද, <strong>අව්‍යාපාරයෙන්</strong> ද මේ <strong>ද්වාදශායතනයෝ</strong> දතයුත්තාහ. වැලිදු මේ <strong>අධ්‍යාත්මිකායතන</strong> සදෙන <strong>නිත්‍ය, සුඛ, සුභ, ආත්මය</strong> යන මෙයින් විරහිත හෙයින් මිනිසුන්ගෙන් <strong>සිස්වූ ගමක් </strong>මෙන් දතයුතු. </p><p><strong>බාහිරායතන සදෙන</strong> අධයාත්මිකායතනයට අතිශයින් වෙහෙස කරන බැවින් <strong>ගම්පහරන සොරුන් මෙන්</strong> දතයුතු. “<strong>චක්ඛු භික්ඛවෙ හඤ්ඤති මනාපා‘මනාපෙහි</strong> <strong>රූපෙහි”<sup><a href="#footnote-509" id="footnote-ref-509" class="footnote-ref">[3]</a></sup></strong> ‘මහණෙනි! චක්ඛායතන මනාප-අමනාප රූපයන් විසින් හිංසා කරනු ලැබේ” යනාදිය එයින් වදාළහ. </p><p>තවද <strong>අධ්‍යාත්මිකායතන</strong> සදෙන <strong>සර්‍පය, කිඹුල් ය, උකුසුය, සුනඛ ය, ගෘශාල ය,&nbsp;වඳුරු ය,</strong> යන ෂඩ් ප්‍රාණීන් මෙන් දැක්ක යුත්තාහ. <strong>බාහිරායතන</strong> සදෙන ඒ ප්‍රාණීන් ගේ සිත් ඇලවීමට සුදුසු වූ - <strong>තුඹසය, ඛිලය, ආකාසය, ඇතුළු ගමය, අමු සොහොනය, අරණ්‍යය</strong> යන ෂට් ගෝචර ස්ථානයන් මෙන් පිළිවෙළින් දැක්ක යුත්තාහ.</p><p>මේ දතයුතු බව වශයෙන් විනිශ්චයයි.</p><p><strong>මේ ද්වාදශායතනයන් ගේ විස්තර කථාවයි.</strong></p><ol class="footnotes"><li id="footnote-507"><p> අ:නි: තිකනිපාත 154 <a href="#footnote-ref-507">↑</a></p></li><li id="footnote-508"><p> ම:නි: උපරිපණ්ණාසකය 290 <a href="#footnote-ref-508">↑</a></p></li><li id="footnote-509"><p> සං:නි: සළායතන සංයුත්තක 656 <a href="#footnote-ref-509">↑</a></p></li></ol><nav class="bottom"><a class="button prev" href="17.html"><i class="material-icons">arrow_back</i>15. ආයතන ධාතු නිර්දේශය</a><a class="button next" href="17-2.html">2. ධාතු කථාව <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>