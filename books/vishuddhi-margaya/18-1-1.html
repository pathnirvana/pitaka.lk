<!DOCTYPE html>
<html>
<head>
    <meta charset="UTF-8">
    <title>අර්ථ වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="අර්ථ වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/අර්ථ වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/අර්ථ වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">අර්ථ වශයෙන් - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/අර්ථ වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#18-1-1"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons" mat-icon="navigate_next"></i><a class="button" href="18-1.html">1. ඉන්‍ද්‍රිය නිර්දේශය</a></nav><div class="heading-bar"><h3>අර්ථ වශයෙන්</h3><i class="material-icons share-icon" mat-icon="share" file-name="18-1-1.html"></i></div><p>චක්‍ෂුරාදීන් ගේ <strong>අර්ථ</strong> යට ධාතු නිර්‍දෙශයෙහි<sup><a href="#footnote-515" id="footnote-ref-515" class="footnote-ref">[1]</a></sup> දැක්වී. පසුවැ කී තුනින් පළමුවන, (20) <strong>අනඤ්ඤාතඤ්ඤාස්සාමිතින්‍ද්‍රිය</strong> ‘<strong>පෙරැ</strong> (මාර්‍ගාවබෝධයෙන්) නො දත් අමෘත නිර්‍වාණ පදය හෝ <strong>චතුස්සත්‍ය ධර්‍මය දැනගන්නෙමි’</strong>යි මෙසේ පිළිපන් යෝගාවචරයාහට උපදනා හෙයින් ද, <strong>ඉන්‍ද්‍රියාර්‍ථ සම්භව හෙයින් ද</strong>, සෝවාන් මාර්‍ගඥානය, <strong>අනඤ්ඤාතඤ්ඤාස්සාමිතින්‍ද්‍රිය යි</strong> කියනු ලැබේ.</p><p>දෙවැනි (21) <strong>අඤ්ඤින්‍ද්‍රිය, පෙරැ</strong> සෝවාන් මගින් පිරිසිඳ දන්නා ලද සීමාව නො ඉක්ම <strong>චතුස්සත්‍යය</strong> නැවත දක්නා හෙයින් ද, <strong>ඉන්‍ද්‍රියාර්‍ථ සම්භව</strong> හෙයින් ද, සෝවාන් ඵලයේ පටන් අර්‍හත් මාර්‍ගය තෙක් <strong>මාර්‍ග-ඵල ඥාන අඤ්ඤින්‍ද්‍රිය</strong> නම් වේ. </p><p>තෙවැනි (22) <strong>අඤ්ඤාතාවින්‍ද්‍රිය</strong> චතුස්සත්‍යය පිළිබඳ කෙළවර කළ <strong>ඥානකෘත්‍යය</strong> ඇති ක්‍ෂීණාශ්‍ර‍වයන් වහන්සේට උපදනා හෙයින් ද, <strong>ඉන්‍ද්‍රියාර්‍ථ සම්භව හෙයින් ද, අර්‍හත්ඵල ඥානය අඤ්ඤාතාවින්‍ද්‍රිය</strong> නම් වේ. </p><p><strong>ඉන්‍ද්‍රිය ශබ්දාර්ථ</strong></p><p>	(අ) ඉන්‍ද්‍ර‍ නම් වූ කර්‍මය හගවන්නා වූ ස්වභාවය ඉන්‍ද්‍ර‍යැ යි කියන ලද කර්‍මය හැඟවීමට කරුණු වූයේ හෝ <strong>ඉන්‍ද්‍රියාර්ථ යැ</strong>.</p><p>	</p><p>	(ඉ) ඉන්‍ද්‍ර‍ නම් වූ <strong>භාග්‍යවතුන්වහන්සේ</strong> විසින් දේශනා කළ ස්වභාවය හෝ <strong>ඉන්‍ද්‍රියාර්ථ යැ</strong>. </p><p>	(උ) ඉන්‍ද්‍ර‍ නම් <strong>භාග්‍යවතුන්වහන්සේ</strong> විසින් දන්නා ලද ස්වභාවය හෝ <strong>ඉන්‍ද්‍රියාර්ථ යැ</strong>. </p><p>	(එ) ඉන්‍ද්‍ර‍ නම් වූ <strong>කර්‍මය විසින්</strong> නිපදවන ලද ස්වභාවය හෝ <strong>ඉන්‍ද්‍රියාර්ථ යැ</strong>. </p><p>	(ඔ) ඉන්‍ද්‍ර‍ නම් වූ <strong>භාග්‍යවතුන්වහන්සේ</strong> විසින් සෙවුනා ලද ස්වභාවය හෝ ඉන්‍ද්‍රියාර්ථ යැ. මේ සියලු අර්‍ථයෝ මැ <strong>ඉන්‍ද්‍රියාර්‍ථයෙහි</strong> සුදුසු පරිදි යෙදෙති.</p><p>	ඒ මෙසේයි :- (අ-එ) <strong>අර්‍ථයන්හි</strong> කර්‍මජ වූ චක්ෂුරාදි ඉන්‍ද්‍රියයනට කාරණ වූ <strong>කුශලා‘කුශල කර්‍ම</strong> දක්වයි.</p><p>(ඉ.උ.ඹ) යන තුන් තන්හි ඉන්‍ද්‍ර‍ ශබ්දය <strong>භාග්‍යවතුන් වහන්සේ</strong> ඇරැ දක්වයි.</p><p><strong>විස්තර :- කුශලා‘කුශල කර්‍මද</strong> (ඒ කෙරෙහි කිසිවකුගේ ඊශ්වරත්‍වයක් නැති හෙයින් <strong>ඉන්‍ද්‍ර‍</strong> නමි. එහෙයින් මැ මෙහි ‘කර්‍මයෙන් නිපන් චක්‍ෂුරාදි ඉන්‍ද්‍රියයෝ <strong>‘කුශලා’ කුශල කර්‍මය </strong>ප්‍ර‍කාශ කෙරෙත්නුයි. හෝ ‘ඒ කර්‍මය විසින් උපදවන ලද්දාහු නුයි’ ඉන්‍ද්‍ර‍ලිඞ්ගාර්‍ථයෙන් හා ඉන්‍ද්‍ර‍ ශිෂටාර්‍ථයෙන් <strong>ඉන්‍ද්‍රිය</strong> නම් වෙති. මේ අර්‍ථයෙන් <strong>චක්‍ෂුරාදි කර්‍මජ ඉන්‍ද්‍රියයෝ</strong> මැ ගැනෙති. <strong>සම්‍යක් සම්බුද්ධ වූ</strong> <strong>භාග්‍යවතුන් වහන්සේ</strong> පරමේශ්වර හෙයින් ඉන්‍ද්‍ර‍ නම් වන සේක. මේ දෙවිසි ඉන්‍ද්‍රියයෝ මැ <strong>භාග්‍යවතුන් වහන්සේ</strong> විසින් තතු වූ පරිදි ප්‍ර‍කාශ කරන ලද්දාහු ද වෙති. එහෙයින් මැ ඉන්‍ද්‍ර‍ <strong>දෙශිතාර්‍ථයෙන් හා ඉන්‍ද්‍ර‍දෘෂ්ටාරර්ථයෙන් ද, ඉන්‍ද්‍රිය </strong>නම් වෙති. ඒ භාග්‍යවත් බුදුරජාණන් වහන්සේ විසින් ඇතැම් ඉන්ද්‍රිය කෙනෙක් (භාවනා වශයෙන් පුරුදු නො කොට) අරමුණු කිරීම් වශයෙන් ද ප්‍ර‍ත්‍යවේක්ෂා කිරීම් මාත්‍රයෙන් ද, ඇතැම් ශ්‍ර‍ද්ධාදි ඉන්ද්‍රිය කෙනෙක් (වැඩීම්) භාවනා වශයෙන් ද, පුරුද කරන ලදහු නුයි <strong>ඉන්‍ද්‍රිය නම් වෙති</strong>. </p><p>තවද <strong>ඊශ්වරාර්‍ථයෙන්</strong> ද ඉන්‍ද්‍රිය නම් වේ. චක්‍ෂුර්විඥානාදීන් ගේ පැවැත්මෙහි චක්‍ෂුරාදීන් ගේ <strong>අධිපති බව</strong> සිද්ධ ය. ඒ චක්‍ෂුරෙන්ද්‍රියාදිය තීක්ෂණ කල චක්‍ෂුර්විඥානාදිය ප්‍ර‍සන්න හෙයින් ද, දුර්‍වල වූ කල අප්‍ර‍සන්න හෙයින් ද, ඊශ්වරත්වය සිද්ධ ය. මේ <strong>අර්‍ථ වශයෙන් විනිශ්චය යි</strong>. </p><ol class="footnotes"><li id="footnote-515"><p> සිං:වි: 728 <a href="#footnote-ref-515">↑</a></p></li></ol><nav class="bottom"><a class="button prev" href="18-1.html"><i class="material-icons" mat-icon="arrow_back"></i>1. ඉන්‍ද්‍රිය නිර්දේශය</a><a class="button next" href="18-1-2.html">ලක්‍ෂණාදි වශයෙන් <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>