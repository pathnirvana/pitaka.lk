<!DOCTYPE html>
<html>
<head>
    <meta charset="UTF-8">
    <title>2. නිර්වචන වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="2. නිර්වචන වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/2. නිර්වචන වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/2. නිර්වචන වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">2. නිර්වචන වශයෙන් - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/2. නිර්වචන වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#18-2-2"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons" mat-icon="navigate_next"></i><a class="button" href="18-2.html">2. සත්‍ය නිර්‍දෙශය</a></nav><div class="heading-bar"><h3>2. නිර්වචන වශයෙන්</h3><i class="material-icons share-icon" mat-icon="share" file-name="18-2-2.html"></i></div><p><strong>(2) </strong>නිර්වචන වශයෙන් :- “<strong>දුක්ඛසච්චං</strong>” යන්නෙහි “දු” යන ශබ්දය (පිළිකුල් කටයුතු පුත්‍ර‍යාට ‘දූ පුත්ත’ යයි කියන්නා සේ) <strong>පිළිකුල් කටයුතු අර්‍ථයෙහි</strong> වැටේ.</p><p><strong>“ඛ”</strong> යනු හිස් ය යන අර්‍ථයෙහි වේ. හිස් වූ අහසට <strong>“ඛ”</strong> යයි කියනු ලැබේ. </p><p><strong>විස්තර</strong> :- මේ ප්‍ර‍ථම සත්‍යය අනේක උපද්‍ර‍වයන් ගේ පිහිටීමට ස්ථාන වන හෙයින් <strong>පිළිකුල් කටයුතු ය</strong>. අඥානයන් විසින් සලකන ලද <strong>ධ්‍ර‍ව-සුඛ-සුභ-ආත්මයන්ගෙන්</strong> හිස් හෙයින් <strong>තුච්ඡ ය</strong>. මෙසේ පිළිකුල් කටයුතු හිස් බැවින් යුත් හෙයින් “<strong>දුක්ඛ</strong>” යයි කියනු ලැබේ. </p><p><strong>සමුදය</strong> = (සං + උ + අය) යන මෙහි “සං” යනු සමාගමය = (සං + ආගම) සමෙත = (සං + එත) යනාදීන්හි මෙන් <strong>එක්කිරීම් අර්‍ථයෙහි වේ</strong>.</p><p><strong>උදය</strong> යන්නෙහි <strong>“උ”</strong> යනු උප්පන්න - උදිත යනාදීන්හි මෙන් <strong>හටගැනීම කියයි</strong>. </p><p><strong>‘අය’</strong> ශබ්දය <strong>හේතුව ප්‍ර‍කාශ කෙරේ</strong>.</p><p>මෙසේ <strong>දෙවෙනි සත්‍යය</strong> අන්‍ය ප්‍ර‍ත්‍යයන්ගෙන් යෙදීමක් ඇති කල්හි <strong>දුඃඛයා ගේ ඉපදීමට කාරණවන </strong>හෙයින් <strong>දුඃඛ සමුදයයි</strong> කියනු ලැබේ.</p><p><strong>නිරෝධ</strong> = (නි + රොධ) මෙහි “නි” ශබ්දය අභාවාර්‍ථය කියයි. <strong>“රොධ”</strong> ශබ්දය හැසිරීම ප්‍ර‍කාශ කෙරේ. එබැවින් සංසාරයා ගේ හැසිරීම් සඞ්ඛ්‍යාත දුඃඛයා ගේ අනුත්පාද නිරොධ වශයෙන් <strong>නිරවශේෂයෙන් වැළැක්ම වේ</strong>. එය අධිගත කල්හි ඒ පුද්ගලයා ගේ ප්‍ර‍වෘත්තියට ප්‍ර‍තිපක්ෂ බැවින් හෝ <strong>දුඃඛ නිරොධයයි</strong> කියනු ලැබේ. </p><p>මග්ග (දුක්ඛ නිරෝධ ගාමිනී පටිපදා) අරමුණු කිරීම් වශයෙන් ඒ නිරෝධයට අභිමුඛවැ හටගැනීම හෝ දුඃඛයා ගේ නිරුද්ධ කිරීම වූ නිර්‍වාණය කරා පැමිණීමේ <strong>ප්‍ර‍තිපත්තිය</strong> වන හෙයින් <strong>දුඃඛ නිරෝධ ගාමිනී ප්‍ර‍තිපදායැ යි </strong>කියනු ලැබේ. </p><p>මොවුහු බුද්ධාදි ආර්‍ය්‍යයන් ප්‍ර‍තිවේධ කරන හෙයින් <strong>ආර්‍ය්‍ය</strong> <strong>සත්‍යයහ යි</strong> කියනු ලැබේ.</p><p>එයින් වදාළහ.</p><p><strong>“චත්තාරිමානි භික්ඛවෙ අරියසච්චානි, කතමානි චත්තාරි -පෙ- ඉමානි ඛා භික්ඛවෙ චත්තාරි අරිය සච්චානි. අරියා ඉමානි පටිවිජ්ඣනති, තසමා අරියසච්චානීති වුච්චන්ති”<sup><a href="#footnote-524" id="footnote-ref-524" class="footnote-ref">[1]</a></sup></strong></p><p>‘මහණෙනි, මේ ආර්‍ය්‍ය සත්‍ය සතරෙකි. -පෙ- මේ සතර ආර්‍ය්‍ය සත්‍යයෝ යැ ආර්‍ය්‍යයෝ මේවා ප්‍ර‍තිවේධ කරති. එහෙයින් <strong>ආර්‍ය්‍ය සත්‍යයහ යි</strong> කියනු ලැබෙත්. </p><p><strong>විශේෂ</strong> :- (ප්‍ර‍තිවේධ කළ පසු ලැබෙන බුද්ධාදි ව්‍යවහාරය අනාගතාර්‍ථය අතීතයෙහි ආරෝපණය කොට උපචාර හෙයින් කී නියායි.) එසේමැ <strong>“අරියෙහි පටිවිජ්ජතබ්බානි සච්චාති. අරිය සච්චානි” </strong>යි ‘ආර්‍ය්‍යයන් විසින් ප්‍ර‍තිවේධ කටයුතු සත්‍යය ආර්‍ය්‍ය සත්‍යය’යි මධ්‍යපද ලෝපයෙන් කීහ. තවද ‘ආර්‍ය්‍යවූ <strong>තථාගතයන් වහන්සේ </strong>විසින් අවබෝධ කළ සත්‍ය’නුයි හෝ <strong>ආර්‍ය්‍ය සත්‍ය නම් වේ</strong>.</p><p>එයින් වදාළහ.</p><p><strong>“සදෙවකෙ භික්ඛවෙ ලොකෙ සමාරකෙ -පෙ- සදෙව මනුස්සාය පජාය තථාගතො අරියො. තස්මා අරියසච්චානීති වුච්චන්ති”<sup><a href="#footnote-525" id="footnote-ref-525" class="footnote-ref">[2]</a></sup></strong></p><p>‘මහණෙනි! දෙවියන් සහිත මරුන් සහිත ලෝකයෙහි -පෙ- දෙවිමිනිසුන් සහිත ප්‍ර‍ජාවෙහි තථාගතයන් වහන්සේ ආර්‍ය්‍ය නම් වන සේක. එහෙයින් ආර්‍ය්‍ය සත්‍යයහයි කියනු ලැබෙත්.”</p><p>තථාගතයන් වහන්සේ මේ ආර්‍ය්‍යසත්‍යයන් අවබෝධ කළ හෙයින් හෝ ආර්‍ය්‍ය නම් වන සේක.</p><p>එයින් වදාළහ :- <strong>“ඉමෙසං ඛො භික්ඛවෙ චතුත්තං අරිය සච්චානං අභිසම්බුදධත්තා තථාගතො අරහං සම්මා සම්බුද්ධො අරියොති වුච්චති”<sup><a href="#footnote-526" id="footnote-ref-526" class="footnote-ref">[3]</a></sup></strong></p><p><strong>‘මහණෙනි, මේ චතුරාර්‍ය්‍ය සත්‍යයන් අවබෝධ කළ හෙයින් තථාගතයන් වහන්සේ ආර්‍ය්‍යයයි කියනු ලැබෙත්.</strong></p><p><strong>තවද </strong>තථ-අවිතථ-අනඤ්ඤථ<strong> වන හෙයින් ආර්‍ය්‍යවූම සත්‍යනුයි</strong>’ ආර්‍ය්‍ය සත්‍ය නම් වේ. </p><p>එයින් වදාළහ. <strong>“ඉමානි ඛො භික්ඛවෙ චත්තාරි අරිය සච්චානි තථානි අවිතථානි අනඤ්ඤථානි තසමා අරියසච්චානීති වුච්චනති”<sup><a href="#footnote-527" id="footnote-ref-527" class="footnote-ref">[4]</a></sup></strong></p><p><strong>‘මහණෙනි, මෙම චතුරාර්‍ය්‍ය සත්‍යයෝ දුඃඛාදි ස්වභාව නො ඉක්මවන හෙයින් “</strong>තථයහ” ඒ දුඃඛාදිය එයට විරුද්ධ අදුඃඛාදිය නොවන හෙයින් “<strong>අවිතථය හ</strong>” දුඃඛාදිය සමුදයාදි අන්‍ය සත්‍යයකට නො පෙරළෙන හෙයින් “<strong>අනඤ්ඤථයහ</strong>”යි මෙසේ මේ ලක්‍ෂණයෙන් යුක්ත හෙයින් මේ සතර සත්‍යයෝ <strong>ආර්‍ය්‍ය සත්‍යයහයි</strong> කියනු ලැබෙත්.</p><p>මේය නිර්වචන නම්.</p><ol class="footnotes"><li id="footnote-524"><p> සං:නි: සච්චසංයුත්තක 1082 <a href="#footnote-ref-524">↑</a></p></li><li id="footnote-525"><p> සං:නි: සච්චසංයුත්තක 1083 <a href="#footnote-ref-525">↑</a></p></li><li id="footnote-526"><p> සං:නි: සච්චසංයුත්තක 1082 <a href="#footnote-ref-526">↑</a></p></li><li id="footnote-527"><p> සං:නි: සච්චසංයුත්ත 1083 <a href="#footnote-ref-527">↑</a></p></li></ol><nav class="bottom"><a class="button prev" href="18-2-1.html"><i class="material-icons" mat-icon="arrow_back"></i>1. විභාග වශයෙන්</a><a class="button next" href="18-2-3.html">3. ලක්‍ෂණාදි වසයෙන් <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>