<!DOCTYPE html>
<html>
<head>
    <meta charset="UTF-8">
    <title>8. නිශ්‍ර‍ය ප්‍ර‍ත්‍යය.</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="8. නිශ්‍ර‍ය ප්‍ර‍ත්‍යය."> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#19-14"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a></nav><div class="heading-bar"><h2>8. නිශ්‍ර‍ය ප්‍ර‍ත්‍යය.</h2><i class="material-icons share-icon" file-name="19-14.html">share</i></div><p><strong>පිහිටීම ආධාරාකාරයෙන් උපකාරක ධර්‍මය නිශ්‍ර‍ය ප්‍ර‍ත්‍යය යැ. ගස් ආදියට පොළොව මෙන් ද, චිත්‍ර‍කර්‍මාදියට වස්ත්‍රාදිය මෙන් ද, පෘථිවි ධාතුව සෙසු ධාතූන්ට ද, චක්‍ෂුරාදිය චක්‍ෂුර්විඥානාදියට ද, ආශ්‍රිත ස්කන්‍ධාදිය සෙසු ස්කන්‍ධාදියට ද නිශ්‍ර‍ය වේ.</strong></p><p><strong>ඒ නිශ්‍ර‍ය ප්‍ර‍ත්‍යය </strong>“චත්තාරො ඛන්‍ධා අරූපිනො අඤ්ඤමඤ්ඤං නිස්සයපච්චයෙන පච්චයො”<sup><a href="#footnote-650" id="footnote-ref-650" class="footnote-ref">[1]</a></sup> යනාදීන් සහජාත ප්‍ර‍ත්‍යය විෂයෙහි කී සෙයින් දත යුතුයි.</p><p><strong>විශේෂ</strong>:- එහි සවන කොටස වෙනසි.</p><p>ඒ මෙසේයි:- <strong>“චක්ඛායතනං චක්ඛුවිඤ්ඤාණධාතුයා - සොත-ඝාණ-ජිව්හා-කායායතනං කායවිඤ්ඤාණ ධාතුයා තං සම්පයුත්තකානං ච ධම්මානං නිස්සයපච්චයෙන පච්චයො. යං රූපං නිස්සාය මනොධාතු ච මනො විඤ්ඤාණ ධාතුච වත්තන්ති තං රූපං මනොධාතුයා මනො විඤ්ඤාණ ධාතුයා තං සම්පයුත්තකානං ච ධම්මානං නිස්සයපච්චයෙන පච්චයො</strong>”<sup>1</sup></p><p><strong>“චක්ඛායතනය චක්ඛු විඤ්ඤාණ ධාතුවට</strong> ද, තත් සම්ප්‍ර‍යුක්ත ධර්‍මයනට ද, නිශ්‍ර‍ය ප්‍ර‍ත්‍යයෙන් ප්‍ර‍ත්‍යය වේ. සෝත - ඝාණ - ජිව්හා - කායායතන - කාය විඤ්ඤාණ ධාතුවට ද, තත් සම්ප්‍ර‍යුක්ත ධර්‍මයනට ද, නිශ්‍ර‍ය ප්‍ර‍ත්‍යයෙන් ප්‍ර‍ත්‍යය වේ. යම් (හෘදය) රූපයක් නිසා මනෝ ධාතු - මනෝවිඤ්ඤාණ ධාතු පවතී නම් ඒ රූපය මනෝධාතු - මනෝවිඤ්ඤාණ ධාතූන්ට ද, තත් සම්ප්‍ර‍යුක්ත ධර්‍මයන්ට ද, <strong>නිශ්‍ර‍යප්‍ර‍ත්‍යයෙන් ප්‍ර‍ත්‍යය</strong> වේ. (එහි <strong>“රූපිනො ධම්මා- පෙ- කස්මිඤ්චිකාලෙ”</strong> යනාදි පාඨය වෙනුවට මෙහි මෙසේ යෙදේ.)</p><p>නිශ්‍ර‍ය ප්‍ර‍ත්‍යය (1) සහජාත නිශ්‍ර‍ය ප්‍ර‍ත්‍යය</p><p>(2) <strong>පුරෙජාත නිශ්‍ර‍ය ප්‍ර‍ත්‍යය යි</strong> ද්‍විවිධ වේ.</p><p>(1)	<strong>සහජාත නිශ්‍ර‍ය ප්‍ර‍ත්‍යය</strong> - සහජාත ප්‍ර‍ත්‍යය මෙනි.</p><p>(2)	<strong>පුරෙජාත නිශ්‍ර‍ය ප්‍ර‍ත්‍යය</strong> පෙරැ ‘<strong>චක්ඛායතනං’</strong> යනාදි පට්ඨාන පාඨයෙහි කී පරිදි තමාගෙන් පසුවැ උපදනා ධර්‍මයනට පිහිටීමට උපකාරවීම් ස්වභාවයයි.</p><ol class="footnotes"><li id="footnote-650"><p> ප:ප: පච්චය නිද්දෙස 4 <a href="#footnote-ref-650">↑</a></p></li></ol><nav class="bottom"><a class="button prev" href="19-13.html"><i class="material-icons">arrow_back</i>7. අන්‍යොන්‍ය ප්‍ර‍ත්‍යය</a><a class="button next" href="19-15.html">9. උපනිශ්‍ර‍ය ප්‍ර‍ත්‍යය <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>