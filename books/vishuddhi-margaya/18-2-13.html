<!DOCTYPE html>
<html>
<head>
    <meta charset="UTF-8">
    <title>13. ශුන්‍යතා වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="13. ශුන්‍යතා වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/13. ශුන්‍යතා වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/13. ශුන්‍යතා වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">13. ශුන්‍යතා වශයෙන් - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/13. ශුන්‍යතා වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#18-2-13"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons" mat-icon="navigate_next"></i><a class="button" href="18-2.html">2. සත්‍ය නිර්‍දෙශය</a></nav><div class="heading-bar"><h3>13. ශුන්‍යතා වශයෙන්</h3><i class="material-icons share-icon" mat-icon="share" file-name="18-2-13.html"></i></div><p>(13) ශුන්‍යතා වශයෙන්:-</p><p>පරමාර්ථ වශයෙන් සියලු සත්‍යයෝ විඳින්නෙක, කරන්නෙක, නිවන්නෙකෙ, යන්නෙකැ යි මෙසේ සත්ත්‍වයකු නැති හෙයින් සත්ත්‍ව ශුන්‍යතායෙන් ශුන්‍ය හෙයින් විඳීම ය, ක්‍රියාව ය, නිවීම ය, ගමනය යන ක්‍රියා මාත්‍ර‍ය හෙයින් බාහිර පරිකල්පිත <strong>වේදකාදීන්ගෙන් ශුන්‍යයහ</strong>. </p><p>හුදෙක් තම තමා අයත් ප්‍ර‍ත්‍යයයෙන් පවත්නා කල්හි ව්‍යවහාර මාත්‍රයෙන් දුක් විඳියයි කිය යි.</p><p>එහෙයින් කියන ලදී.</p><div class="gatha"><p>“දුක්ඛ මෙවහි න කොචි දුක්ඛිතො</p><p>කාරකො න කිරියාව විජ්ජති</p><p>අත්‍ථිනිබ්බුති න නිබ්බුතො පුමා</p><p>මග්ගමත්‍ථි ගමකො න විජ්ජති<sup><a href="#footnote-594" id="footnote-ref-594" class="footnote-ref">[1]</a></sup>”</p></div><p>‘දුක් වේදනාව මැ ඇති, දුක් විඳින්නෙක් නැති, ක්‍රියාවක් ඇති ක්‍රියාව කරන්නෙක් නැති, නිවීමෙක් ඇති, නිවීමට (නිවනට) පැමිණියෙක් නැති, මගෙක් ඇති, මග යන්නෙක් නැති,</p><p>තවද,</p><div class="gatha"><p>“ධුව-සුභ සුබත්තසුඤ්ඤං-පුරිමද්‍වයමත්තසුඤ්ඤමමතපදං</p><p>ධුව-සුඛ-අත්ත විරහිතො-මග්ගො ඉනි සුඤ්ඤතා තෙසු”<sup>1</sup></p></div><p>‘දුක්ඛ සමුදය යන සත්‍ය ද්‍වය <strong>නිත්‍ය-ශුභ-සුඛ-ආත්ම</strong> යන මොවුන්ගන් ශුන්‍යය <strong>නිර්වාණය ආත්මයෙන් ශන්‍යය</strong>. <strong>මාර්‍ගය නිත්‍ය-සුඛ-ආත්මයෙන්</strong>-ශුන්‍යය. මෙසේ දුක්ඛාදීන් ගේ ශුන්‍යත්‍ව දතයුතු.</p><p><strong>විශේෂ</strong>:- ක්ලේශ අශුචි වගුරුවන හෙයින් පූර්‍ව සත්‍ය ද්වයය <strong>අශුභය. නිරෝධ-මාර්‍ග</strong> සත්‍ය ද්වයය අනාශ්‍ර‍ව හෙයින් <strong>ශුභය</strong>. දුක්ඛාදි තුන නිරෝධයෛන් <strong>ශූන්‍ය ය</strong>. <strong>නිරෝධය</strong> ද සෙසු <strong>දුඃඛය, සමුදය, මාර්‍ගය</strong> යන තුනින් ශුන්‍යයි. </p><p>දුක්ඛසත්‍යයට පර්‍ය්‍යාය වශයෙන් <strong>සමුදය -මාර්‍ග</strong> සත්‍ය භාවය ද, සමුදය සත්‍යයට <strong>දුඃඛ මාර්‍ග</strong> සත්‍ය භාවය ද මාර්‍ග සත්‍යයට <strong>දුඃඛ -සමුදය</strong> සත්‍ය භාවය ද සිද්ධය. </p><p>එහෙත් දුඃඛාදියට <strong>නිරෝධ භාවය</strong> අසිද්ධ යි. </p><p>තවද මෙහි පුනර්‍භවය ගෙන දෙන තෘෂ්ණාවට පුනර්‍භවය වූ දුඃඛය යන ව්‍යවහාරය නැති හෙයින් හේතුව වූ <strong>සමුදය සත්‍යයෙහි</strong> ඵලය වූ <strong>දුඃඛ සත්‍යය</strong> ද හේතුව වූ <strong>මාර්‍ග සත්‍යයෙහි</strong> ඵලය වූ <strong>නිරෝධ සත්‍යය</strong> ද නැති හෙයින් හේතුව ඵලයෙන් ශුන්‍ය යැ. </p><p>ප්‍ර‍කෘතිවාදී <strong>කපිලසෘෂි</strong> මතයෙහි ප්‍ර‍කෘති භාවයෙන් සිටි මහත්ත්‍වාදී විකෘතීන් ප්‍ර‍ලය අවස්ථාවෙහි ප්‍ර‍කෘතියෙහි විලීනවැ එක් වැ බැඳී පවත්නා සේ නොව, දුඃඛ - නිරෝධයන් මාර්‍ගයන් ගෙන් ශුන්‍ය හෙයිනි. </p><p><strong>දුඃඛ-සමුදය</strong> දෙදෙනාගේ ද, <strong>නිරෝධ-මාර්‍ග</strong> දෙදෙනාගේ ද, එක්වැ පැවැත්මක් නැති හෙයින් ඵලය හේතුවෙන් ශුන්‍ය වේ.</p><p>‘සූත්‍ර‍ සංඛ්‍යාත හේතුන් ගේ සමවායය මැ වස්ත්‍ර‍ සංඛ්‍යාත ඵලය (සමවෙතය) වන්න් ව. ද්වයය එක්වීම ම ද්වි අනුකය වන්නේ ය.’ යන <strong>සමවායවාදී</strong> මතය සේ නො වේ. </p><p>(විස්තර ටීකායෙන් දන්නේයි.)</p><p>එයින් කියන ලදී.</p><div class="gatha"><p>“තයමිධ නිරොධ සුඤ්ඤං - තයෙන තෙනාපි නීබ්බුති සුඤ්ඤා</p><p>සුඤ්ඤො ඵලෙන හෙතු - ඵලම්පි තං හෙතුනා සුඤ්ඤං”</p></div><p>මේ චතුස්සත්‍යයන් අතුරින් <strong>දුඃඛ - සමුදය - මාර්‍ග සත්‍යත්‍ර‍ය</strong> නිරෝධයෙන් ශුන්‍ය යැ. <strong>නිරෝධය</strong>, දුඃඛාදි ත්‍ර‍යයෙන් ශුන්‍ය යැ. සමුදය සත්‍යයෙහි දුඃඛ සත්‍යය ද, <strong>මාර්ග</strong> සත්‍යයෙහි <strong>නිරෝධ</strong> සත්‍යය ද නැති හෙයින් හෙතුව ඵලයෙන් ශුන්‍ය යැ. එසේමැ <strong>දුඃඛයෙහි සමුදය දල නිරෝධයෙහි මාර්‍ගය ද</strong> නැති හෙයින් ඵලය හේතුවෙනේ ශුන්‍යය යි. </p><p><strong>මෙසේ ශුන්‍යතා වශයෙන් විනිශ්චය දතයුතු.</strong></p><ol class="footnotes"><li id="footnote-594"><p> ස:වි: විභඞ්ගඪ කථා 62 <a href="#footnote-ref-594">↑</a></p></li></ol><nav class="bottom"><a class="button prev" href="18-2-12.html"><i class="material-icons" mat-icon="arrow_back"></i>12. චතුෂ්ක වශයෙන්</a><a class="button next" href="18-2-14.html">14. ඒකවිධාදි වශයෙන් <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>