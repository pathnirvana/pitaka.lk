<!DOCTYPE html>
<html>
<head>
    <meta charset="UTF-8">
    <title>5. අඞ්ග ව්‍යවස්ථාන වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="5. අඞ්ග ව්‍යවස්ථාන වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#19-5"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a></nav>
  <div class="heading-bar">
    <h2>5. අඞ්ග ව්‍යවස්ථාන වශයෙන්</h2><i class="material-icons share-icon" file-name="19-5.html">share</i>
  </div>
  <p>මේ ප්‍ර‍තීත්‍යසමුත්පාදයෙහි “<b>අඞ්ග දොළසකැයි</b>” කී හෙයින් ශෝකාදී වෙන් වැ ගතහොත් අඞ්ගාධිකවන හෙයින් ඒ ශෝකාදී අඞ්ගභාවයෙන් නො කියන ලදී. එහෙත් එය <b>භවචක්‍ර‍යා ගේ</b> අවිච්ඡේද ප්‍ර‍වෘත්තිය සඳහා කියන ලදී. </p>
  <p>ඒ එසේ මැයි:- ජරා මරණයෙන් පහරන ලද බාලයාට ම ඒ ශෝකාදිය උපදී. “<b>අස්සුතවා භික්ඛවෙ පුථුජ්ජනො කායිකාය දුක්ඛාය වෙදනාය ඵුඪො සමානො සොචති. කිලමති. පරිදෙවති. උරත්තාලිං කන්‍දති. සම්මොහං ආපජ්ජතීති</b>”<sup><a href="#footnote-633" id="footnote-ref-633" class="footnote-ref">[1]</a></sup></p>
  <p>‘මහණෙනි, ආගම අධිගම නොදන්නා පෘථග්ජනයා කායික වූ දුඃඛ වේදනාවෙන් ස්පර්‍ශ වූයේ සොවී, වෙහෙසේ. හඬයි, ළෙහි අත්සපා හඬයි. මුළාවට පැමිණේ. ඔවුන් ගේ යම්තාක් පැවැත්ම වේ නම් ඒ තාක් අවිද්‍යාව වේ. නැවත ද අවිද්‍යාවෙන් සංස්කාර වේය’ යි මෙසේ <b>භවචක්‍ර‍යා ගේ</b> සම්බන්‍ධය වේ. එහෙයින් ඒ ශෝකාදීන් ජරා මරණයන් හා එක්රාශීකොට පටිචච් සමුප්පාද අඞ්ග දොළසෙක්ම ය යි දත යුතු.</p>
  <p><b>විශේෂ</b>:- ජරාමරණයෙන් ම ශෝකාදිය ඒකසංක්‍ෂෙප කළ හෙයින් ශෝකාදීන්ට ද ජාති ප්‍ර‍ත්‍යය භාවය යෙදේ. එහෙත් ශෝකාදියට ජරා-මරණ ප්‍ර‍ත්‍යය භාවයෙන් ගැනේ නම් <b>අවිද්‍යාව</b> හා ඒකසංක්‍ෂෙප කටයුතු වේ. ද්වාදශාඞ්ග වීම සඳහා යැ.</p>
  <p>‘ජාති ප්‍ර‍ත්‍යයෙන් ජරා මරණ හා ශෝකාදිය ද වේ’ යන මෙහි ජරා මරණ ශෝකාදීන් අතුරෙන් ජරා-මරණ ඓකාන්තික අඞ්ග භාවයෙන් ගන්නා ලදි.</p>
  <p>එතෙකුදු වුවත් ශෝකාදිය රූපභවාදියෙහි නැත්නුයි. අනෛකාන්තික යැ හුදෙක් ඵල වශයෙන් අවිද්‍යාව ගෙනහැර පෑම පිණිස ගන්නා ලදි. එයින් අනාගතයෙහි ජාතිය ඇති කලක්හි මතුයෙහි ප්‍ර‍තිසන්‍ධියට හේතු වූ අවිද්‍යාව දක්වන ලදනුයි <b>භවචක්‍ර‍යාගේ</b> අවිච්ඡේද ප්‍ර‍වෘත්තිය දැක්විණැයි දතයුතු.</p>
  <p>තවද මතයෙකි- ජරා මරණ ද ශෝකාදියට ප්‍ර‍ත්‍යය නො වූයේ නම් අඞ්ග දොළස නොපිරෙන හෙයින් ජරා මරණ ද ශෝකාදියට ප්‍ර‍ත්‍යය වේ.</p>
  <p>එසේ වන්නා “ජරා මරණ පච්චයා සොකාදයො සම්භවන්ති” යි නො වදාරා <b>“ජාති පච්චයා ජරා -මරණං සොකාදියෝ ච සම්භවන්තී</b>”<sup><a href="#footnote-634" id="footnote-ref-634" class="footnote-ref">[2]</a></sup> යි වදාළේ කවර හෙයින්ද</p>
  <p>අන්‍ය වූ හේතූන් ගෙන් ශෝකාදිය උපදනාහෙයින් හුදෙක් ජාති ප්‍ර‍ත්‍යය භාවය ම වදාළහ. මේ මෙහි සංක්‍ෂේප කථාව යැ.</p>
  <p>මේ අඞ්ග ව්‍යවස්ථා වශයෙන් විනිශ්චය යි.</p>
  <ol class="footnotes">
    <li id="footnote-633">
      <p> සං:නි: වෙදනාසංයුත්තක 678 <a href="#footnote-ref-633">↑</a></p>
    </li>
    <li id="footnote-634">
      <p> ම:ව: අභිසම්බොධි කථා 1 <a href="#footnote-ref-634">↑</a></p>
    </li>
  </ol>
  <nav class="bottom"><a class="button prev" href="19-4.html"><i class="material-icons">arrow_back</i>4. ඒකවිධාදි වශයෙන්</a><a class="button next" href="19-6.html">අවිද්‍යාව <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>