<!DOCTYPE html>
<html>
<head>
    <meta charset="UTF-8">
    <title>ස්කන්ධ වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="ස්කන්ධ වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/ස්කන්ධ වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/ස්කන්ධ වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">ස්කන්ධ වශයෙන් - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/ස්කන්ධ වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#20-4"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="20.html">18. දිට්ඨි විසුද්ධි නිර්දේශය</a></nav><div class="heading-bar"><h2>ස්කන්ධ වශයෙන්</h2><i class="material-icons share-icon" mat-icon="share" file-name="20-4.html"></i></div><p>(4) අනෙක් යෝගියෙක් එයිනුදු සංක්‍ෂෙප කොට ස්කන්ධ වශයෙන් මෙනෙහි කෙරේ.</p><p>ඒ මෙසේයි :- මේ ශාසනයෙහි <strong>භික්ෂුතෙමේ</strong> මේ සිරුරෙහි කර්‍මාදි සතරින් හටගත් <strong>පෘථිවි ආදි සතර ධාතු යැ</strong>, ඒ ධාතු නිශ්‍රිත වර්‍ණ - ගන්ධ - රස - ඔජා යන <strong>සතර යැ</strong> චක්ෂුඃප්‍ර‍සාදා දි පඤ්ච<strong>ප්‍ර‍සාද යැ, හෘදයවස්තු රූප යැ, භාව රූප (2) යැ, ජීවිතින්‍ද්‍රිය රූප යැ</strong> චිත්ත - සෘතු දෙකින් නිපන් <strong>ශබ්දය දැයි මේ සතළොස්</strong> (17) රූපයෝ <strong>අනිත්‍යාදි වශයෙන් බැලීමට සුදුසු වූවාහූ කර්‍මාදි</strong> සතරින් නිපන්නාහු රුප්පන ස්වභාවයෙන් යුක්ත හෙයින් <strong>රූප-රූප</strong> නම් වෙති. <strong>කාය විඥප්තිය, වාග් විඥප්තිය, ආකාස ධාතුය, රූපයාගේ ලහුතා-මුදුතා-කම්මඤ්ඤතා යැ උපචය-සන්තති-ජරතා-අනිච්චතා යැ</strong> යන මේ දස රූපයෝ අනිත්‍යාදි වශයෙන් බැලීමට සුදුසු නොවෙති. රූපයන් ගේ ආකාර-විකාර හා අතර පිරසිඳීම් මාත්‍ර‍ය වූ හෙයින් <strong>නිෂ්පන්න</strong> <strong>රූපයෝ</strong> ද නොවෙති. රූප්පන ලක්ෂණ යුක්ත නො වූයෙන් <strong>රූප-රූපයෝ</strong> ද නො වෙත්. එතෙකුදු වුවත් රූපයන් ගේ ආකාර විකාර හා රූපාන්තර පරිච්ඡෙද මාත්‍ර‍ හෙයින් <strong>රූපයැ</strong> යි ගණයට යෙති යි මෙසේ මේ සත්විසි (27) රූපය <strong>රූපස්කන්ධ යැ</strong>, පෙර කී එක් අසූවක් (81) ලෞකික සිත් හා සම්ප්‍ර‍යුක්ත වෙදනාව <strong>වෙදනා</strong> <strong>ස්කන්ධ යැ</strong>, ඒ හා සම්ප්‍ර‍යුක්ත සංඥාව <strong>සංඥා ස්කන්ධයැ</strong>, සෙසු ඵස්සාදි චෛතසික <strong>සංස්කාර ස්කන්ධ යැ</strong>, චිත්තය <strong>විඥාන ස්කන්ධය යි</strong>. මෙසේ රූපස්කන්ධය <strong>රූප යැ</strong>, සතර අරූපස්කන්ධ <strong>නාමයැ යි</strong> <strong>පඤ්චස්කන්ධ</strong> මුඛයෙන් නාම-රූප ව්‍යවස්ථා කෙරේ. </p><p><strong>විශේෂ</strong>:- මෙහි <strong>ආකාර</strong> ග්‍ර‍හණයෙන් <strong>විඥප්ති ද්‍වය</strong> හා <strong>උපචයාදි ලක්ෂණ සතර ද, විකාර</strong> ග්‍ර‍හණයෙන් <strong>ලුහුතාදි ත්‍ර‍ය ද, පරිච්ඡෙද</strong> ග්‍ර‍හණයෙන් <strong>ආකාස ධාතුවදැ යි</strong> මේ <strong>අනිෂ්පන්න රූප දසය</strong> (10) මෙහි අනිත්‍යාදි වශයෙන් විදර්‍ශනාවට නො නැගේ. එහෙත් මෙකී ලක්ෂණ මාත්‍රයෙන් රූපය යි කී, (යනු ටීකා මතයි)</p><nav class="bottom"><a class="button prev" href="20-3.html"><i class="material-icons" mat-icon="arrow_back"></i>ද්‍වාදශ ආයතන වශයෙන්</a><a class="button next" href="20-5.html">රූපාරූප වසයෙන් <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>