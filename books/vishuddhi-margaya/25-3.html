<!DOCTYPE html>
<html>
<head>
    <meta charset="UTF-8">
    <title>ආර්ය පුද්ගල භේදය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="ආර්ය පුද්ගල භේදය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#25-3"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="25.html">23. ප්‍ර‍ඥාභාවනානිසංස නිර්දේශය</a></nav><div class="heading-bar"><h2>ආර්ය පුද්ගල භේදය</h2><i class="material-icons share-icon" file-name="25-3.html">share</i></div><p>ආහුන්‍යෙය භාවාදී සිද්ධිය:- යන හුදෙක් නිරෝධසමාපත්තියට සමවැදීමේ සමර්‍ථ බව පමණක් මෙහි ආනිසංස නොවේ. <strong>ආහුනෙය්‍යාදිභාව</strong> සිද්ධිය ද මේ ලෝකෝත්තර ප්‍ර‍ඥාවේ ආනිසංසයැ ව දතයුතු. </p><p><a id="_Toc490892773"></a>විස්තර:- අවිශේෂයෙන් චතුර්විධ වූ ම මේ ලොකොත්තර ප්‍ර‍ඥාව වැඩු හෙයින් භාවිතප්‍ර‍ඥා වූ පුද්ගල තෙමේ සදේවක ලෝකයාට <strong>ආහුනෙය්‍ය</strong> (=දුරින් ගෙනවුත් දෙන දානයට සුදුසු) වේ. <strong>පාහුණෙය්‍ය</strong> (=ආගන්තුක දානයට සුදුසු) වේ. <strong>දක්ඛිණෙය්‍ය</strong> (=පරලොව අදහා දෙන දානයට සුදුසු) වේ. <strong>අඤ්ජලිකරණීය</strong> (=දොහොත් මුදුනෙහි තබා සියලු ලෝකයා විසින්) අඤ්ජලීකර්‍මයට සුදුසු වේ. <strong>සකල ලෝකයා ගේ අනුත්තර පින්කෙත වේ</strong>.</p><p>විශේෂයෙන් මේ සතර මාර්‍ග අතුරින් පළමුවන සෝවාන් මග <strong>නුවණ</strong> වඩා මඳ වූ විදර්‍ශනාවෙන් සෝවාන් බවට පැමිණි <strong>ශ්‍ර‍ද්ධාදි</strong> මෘදු වූ ඉඳුරන් ඇත්තේ ම (දෙව් ලොව මිනිස් ලෝ විසින්) සත් සුගති භවයෙකැ ප්‍ර‍තිසන්‍ධි වශයෙන් සසර ඇවිද දුක් කෙළවර කරන්නේ <strong>සත්තක්ඛත්තුපරම</strong> නම් වේ.</p><p>මධ්‍යම විදර්‍ශනාවෙන් ආගත වූ ශ්‍ර‍ද්ධාදි මධ්‍යම ඉන්‍ද්‍රියයන් ඇතියේ කුල දෙක තුනක පිළිසිඳීම් විසින් සසර සැරිසරා දුක් කෙළවර කරන්නේ <strong>කොලංකොල</strong> නම් වේ. </p><p>තියුණු විදසුනෙන් ආගත වූ තියුණු ශ්‍ර‍ද්ධාදි ඉඳුරන් ඇත්තේ එකම ප්‍ර‍තිසන්‍ධියක් ලැබ සසර දුක් කෙළවර කරන්නේ <strong>ඒකබීජ</strong> නම් වේ.</p><p>කලෙකැ දෙව් ලොව ද, කලෙකැ මිනිස් ලොවදැ යි මිශ්‍ර‍ක වශයෙන් සුගති භව සතෙකැ ඉපදීම <strong>සත්තක්ඛත්තුපරමතාව යැ. කොලංකොලභාවය ද</strong> මනුෂ්‍ය - දිව්‍ය ලෝකයන්හි මිශ්‍ර‍වැ ඉපිද දුක් කෙළවර කිරීමයි. මෙහි කුල වශයෙන් ගැනෙණුයේ මහාසාරකුලමැ යි. හෙද කුල දෙක තුනකැයි කිව ද භව සය තෙක් ද ඉපදිය හැකි යි. මිනිස් ලොව හෝ දෙව් ලොව හෝ එකම අත්බවක් ලබා දුක් කෙළවර කිරීම එකබීජීයැ. (මේ වූකලී ත්‍රිවිධ මාර්‍ගවිදර්‍ශනාවන් ගේ වශයෙන් නියමය වේ. මතු තුන්මග විදර්‍ශනා බලවත් වී නම් <strong>එකබීජි</strong> වේ. මධ්‍යම වී නම් <strong>කෝලංකොල</strong> ද, මන්‍ද වී නම් <strong>සත්තක්ඛත්තුපරම</strong> ද වේ. මේ ටීකානුගත යි.)</p><p>දෙවන (<strong>ශකෘදාගාමි</strong>) මාර්‍ගප්‍ර‍ඥාව වඩා එක්වරක් ම මිනිස් ලොවට අවුත් දුක් කෙළවර කරන්නේ <strong>ශකෘදාගාමි</strong> වේ.</p><p>(මේ වූ කලී පස්වැදෑරුම් <strong>ශකෘදාගාමීන්ගෙන්</strong> අන්තය යැ. ඒ මෙසේයි:- කෙනෙක් මෙහිද <strong>ශකෘදාගාමි ඵලය</strong> ලබා මෙහිම පිරිනිවෙති. කෙනෙක් මෙහි ශකෘදාගාමිවැ දෙව්ලොව ඉපිද එහිදී පිරිනිවෙති. කෙනෙක් දෙව්ලොව ශකෘදාගාමිවැ එහිදී ම පිරිනිවෙති. කෙනෙක් දෙව් ලොව ශකෘදාගාමි වැ මෙහි ඉපිද මෙහිදී පිරිනිවෙති. කෙනෙක් මෙහිදී ශකෘදාගාමිවැ දෙව් ලොව ඉපිද එහි ආයු ඇතිතාක් සිට නැවැතැ මෙහි ඉපිද පිරිනිවෙති. මේ පස්වැන්නා මෙහි ගැනේ - ටීකා)</p><p>තුන් වන මාර්‍ගප්‍ර‍ඥාව වඩා <strong>අනාගාමී</strong> වේ. හේ ප්‍ර‍තිසන්‍ධි වශයෙන් මෙහි නූපදනා හෙයින් එනම් වේ.</p><p>ඒ අනාගාමි තෙමේ ශ්‍ර‍ද්ධාදි පඤ්චේන්‍ද්‍රිය ධර්‍මයන් ගේ අඩු වැඩි බැවින් <strong>අන්තරා පරිනිබ්බාඨි යැ</strong>.</p><p><strong>උපභච්ච පරිනිබ්බායී යැ</strong></p><p><strong>අසඞ්ඛාර පරිනිබ්බායී යැ</strong></p><p><strong>සසංඛාර පරිනිබ්බායී යැ</strong></p><p><strong>උද්‍ධංඝොත අකණිට්ඨගාමී යැ යි</strong> පස් වැදෑරුම් වේ. මේ කාමලෝකය හැර පිරිනිවෙන්නේ වෙයි. </p><p><strong>විස්තර</strong>:- අවිහාදීන් අතුරින් යම්කිසි ශුද්ධාවාසයෙකැ ඉපිද එහි ආයුඃප්‍ර‍මාණයෙන් මධ්‍යයට නොපැමිණ පිරිනිවෙනුයේ <strong>අන්තරාපරිනිබ්බායී යැ</strong>. </p><p>ආයු මධ්‍යය පසු කොට පිරිනිවෙනුයේ <strong>උපභච්චපරිනිබ්බායී යැ</strong>,</p><p>නිරුත්සාහයෙන් මාර්‍ග උපදවා පිරිනිවෙනුයේ අසංඛාර <strong>පරිනිබ්බායී යැ</strong>,</p><p>උත්සාහයෙන් මතු මාර්‍ග උපදවනුයේ <strong>සසංඛාරපරිනිබ්බායී යැ</strong>,</p><p>උපන් ශුද්‍ධාවාස භූමියෙන් ක්‍ර‍මයෙන් මතු - මතු ලොකයට යමින් අකණිටාව තෙක් යන්නේ <strong>උද්‍ධංසොතඅකණිට්ඨගාමී යැ</strong>. </p><p><strong>විශේෂ</strong>:- අවිහයෙහි උපන් කෙණෙහි රහත් වැ පිරිනිවෙන්නෙකැ, ආයු මධ්‍යයට නො පැමිණ පිරිනිවෙන්නෙක, ආයු මධ්‍යයෙහි පිරිනිවෙන්නෙක යි <strong>අන්තරාපරිනිබ්බායීහු තිදෙනෙක් හා උපභච්චපරිනිබ්බායී එකෙක, උද්ධංසොත අකණිඨගාමි</strong> එකෙකැ යි පස්දෙනකි. </p><p>ඔහු පස් දෙන අසංඛාර පරිනිබායී පසෙක සසංඛාර පරිනිබ්බායී පසෙකැ යි දස දෙනෙක් වෙති. අත්පපාදි තුනෙහි ම එසේම දසදෙනා බැගින් වෙති. අකණිඨකයෙහි උද්‍ධංසොත අකණිඨගාමී හැර සතර දෙනෙකි.</p><p>හෙද සසංකාර - අසංඛාර භේදයෙන් අටදෙනෙකැ යි මෙසේ <strong>අනාගාමී ආර්‍ය්‍යයෝ අටසාලිස් (48) දෙනෙක් </strong>වෙති. </p><p>තවද අවිහාදි පිළිවෙලින් අකණිට්ඨකය තෙක් (පිළිවෙලින්) ගොස් එහිදී රහත්වැ පිරිනිවෙනුයේ <strong>උද්‍ධංසොත අකණිට්ඨගාමි</strong> නම් වේ. </p><p>අකණිට්ඨකයට නො පැමිණි සුදස්සිය තෙක් යට සිවු බඹලොවෙහි සැරිසරා පිරිනිවෙනුයේ <strong>උද්‍ධංසොත නමි</strong>. </p><p>අකණිඨයෙහිම ඉපිද පිරිනිවෙනුයේ න <strong>උද්‍ධංසොත අකණිට්ඨගාමි යැ</strong>, යට සතර සුද්ධාවාසයන්හි ඉපිද එහිම පිරිනිවෙනුයේ න උද්‍ධංසොත - න අකණිඨගාමි යැ යි මෙසේ උද්‍ධංසොත අකණිට්ඨගාමිහු සතර දෙනෙකි. මේ එකම චතුෂ්කයක් සේ ගැනිණි.</p><p>සිව් වැනි මාර්‍ග ප්‍ර‍ඥාව වඩා කිසි කෙනෙක් <strong>ප්‍ර‍ඥාවිමුක්ත වෙති</strong>.</p><p>කිසි කෙනෙක් <strong>උභතොභාගවිමුක්ත වෙති</strong>.</p><p>කිසි කෙනෙක් <strong>ෂඩභිඥ වෙති.</strong></p><p>කිසි කෙනෙක් <strong>ප්‍ර‍තිසම්භිදා ප්‍රභෙදගත මහාක්‍ෂීණශ්‍ර‍ව</strong> වෙත්.</p><p><strong>ආර්‍ය්‍යපුද්ගල භේද</strong>:- පෙරැ කී ත්‍රිවිධ සෝතාපන්නයෝ දුක්ඛාපටිපදා<strong> දන්‍ධාභිඤ්ඤාචි </strong>සතර ප්‍ර‍තිපදා වශයෙන් දොළසෙකි. </p><p>1. ඔහු නැවැතැ ශ්‍ර‍ද්‍ධා - ප්‍ර‍ඥාධුර වශයෙන් සූවිස්සෙක - 24</p><p>2. සකදාගාමිහු විමොක්ඛමුඛ තුන ප්‍ර‍තිපදා වශයෙන් සතර දෙනා බැගින් ගෙන දොළසෙක - 12</p><p>3. පෙරැකීසේ අනාගාමීහු අටසාළිසෙක - 48</p><p>4. රහත් හු</p><p>o	පඤ්ඤාවිමුක්ත දොළසෙක - 12</p><p>o	උභතොභාග විමුක්ත දොළසෙක - 12</p><p>o	ත්‍රිවිද්‍යක දොළසෙක - 12</p><p>o	ෂඩභිඥක දොළසෙක - 12</p><p>o	ප්‍ර‍තිසම්භිදාප්‍රාප්ත දොළසෙක - 12</p><p>o	ප්‍රත්‍යෙකබුද්ධ, සම්‍යක් සම්බුද්‍ධ දෙදෙනෙක - 2</p><p>මෙසේ සියලු ආර්‍ය්‍යයෝ එක්සිය සසාලිසෙකි - 146</p><p>එහෙයින් <strong>“මග්ගක්ඛණෙ පනෙතං ජටං විජටෙති නාම. ඵලක්ඛණෙ විජටීතජටො සදෙවකස්ස ලොකස්ස අග්ගදක්ඛිණෙය්‍යො හොතී”</strong> සතර වන මාර්‍ග ක්‍ෂණයෙහිම ජටා විජටනය කෙරේ නමි. ඵල ක්‍ෂණයෙහි සුදුසු සේ ජටා විජටනය කෙළේ සදේවක ලෝකයාට <strong>අග්‍ර‍දක්‍ෂිණාර්‍හ</strong> වේය’ යි මෙහි ආදියෙහි කියන ලදි. </p><p>අරී පැණ බවුනේ - මෙසේ නන් අනුසස් වේ</p><p>එහෙයින් නිසි නැණිතියෝ - එහි අබිරුති වඩත්වා</p><p><a id="_Toc490892774"></a>මෙතෙකින් :-</p><p><strong>“සීලෙ පතිට්ඨාය නරො සපඤ්ඤො</strong></p><p><strong>		චිත්තං පඤ්ඤාං ච භාවයං</strong></p><p><strong>අතාපි නිපතො භික්‍ඛු</strong></p><p><strong>		සො ඉමං විජටයෙ ජටං”</strong></p><p>යන ගාථායෙහි <strong>සීල- සමාධි- ප්‍ර‍ඥා</strong> මුඛයෙන් වදාළ <strong>විශුද්‍ධි මාර්‍ගයෙහි</strong></p><p>ප්‍ර‍ඥාභාවනානෘශංස නිර්දේශ නම් වූ තෙ විසි වන</p><p>පරිච්ඡේදය නිමියේ යි.</p><p><strong>අනුබුද්ධ බුද්ධඝෝෂ මහා ස්ථවිර ස්වාමිපාදයන් කළ</strong></p><p><strong>විශුද්ධි මාර්ග නම් පාළි ග්‍ර‍න්ථයේ සිංහලානුවාදය</strong></p><p><strong>සමාප්තයි.</strong></p><ol></ol><nav class="bottom"><a class="button prev" href="25-2.html"><i class="material-icons">arrow_back</i>නිරෝධ සමාපත්තිය</a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>