<!DOCTYPE html>
<html>
<head>
    <meta charset="UTF-8">
    <title>6. ස්පර්‍ශ ප්‍ර‍ත්‍යයෙන් වේදනා - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="6. ස්පර්‍ශ ප්‍ර‍ත්‍යයෙන් වේදනා - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#19-32-6"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a><i class="material-icons">navigate_next</i><a class="button" href="19-32.html">ප්‍ර‍ත්‍යය විනිශ්චය</a></nav>
  <div class="heading-bar">
    <h3>6. ස්පර්‍ශ ප්‍ර‍ත්‍යයෙන් වේදනා</h3><i class="material-icons share-icon" file-name="19-32-6.html">share</i>
  </div>
  <p>6. ‘ස්පර්‍ශ ප්‍ර‍ත්‍යයෙන් වේදනා වේ’ යන්නෙහි</p>
  <p>සක් පහස් දුන<sup><a href="#footnote-705" id="footnote-ref-705" class="footnote-ref">[1]</a></sup> ඈ - වෙයින් සයෙකි දොර හෙයින්</p>
  <p>ඒ සිත් සැපි යුතු බෙයින් - එකුන් අනූවෙකැ යි (89) දතු.</p>
  <p>මෙහි “<b>චක්ඛුසම්ඵස්සජා වේදනා සෝත - පෙ - ඝාණ - ජිව්හා - කාය - මනො සම්ඵස්සජාවේදනා”<sup><a href="#footnote-706" id="footnote-ref-706" class="footnote-ref">[2]</a></sup></b> යී ‘චක්ඛු සම්ඵස්සජ - වේදනා ය, සොත - ඝාණ - ජිව්හා - කාය - මනොසම්ඵස්සජා වේදනා යැ’ යි මෙ සේ ද්වාර වශයෙන් වෙදනා සයක් ම කියන ලදී. ඒ වෙදනා සදෙන ප්‍රභෙද වශයෙන් එකුන් අනූවක් (89) චිත්තයන් හා සම්ප්‍ර‍යුක්ත හෙයින් එකුන් අනූ වැදෑරුම්ය යි දන්නා ලදී. </p>
  <p>“එ වෙයින් අතුරිනුදු - විවා සිත් හා සැපි යුතු,</p>
  <p><b>දෙතිසක් වෙයින්</b> පෑ - මුනිඳුසඳ මෙහි සිරි වී”</p>
  <p>“එහි පස් දොරැ පසට - පස වේ අට අයුරෙකින්,</p>
  <p>සෙසුවනට වේ එක් විදි - මුනි දොරැ පළමු කී සේ”</p>
  <p><b>විස්තර</b>:- පඤ්චද්වාරයෙහි චක්‍ෂුඃප්‍ර‍සාදාදීන් වස්තු කොට ඇති පස් වෙදනාවනට චක්ඛුසම්ඵස්සාදි ස්පර්‍ශය - <b>සහජාත - අඤ්ඤමඤ්ඤ - </b>නිස්සය - විපාක - ආහාර - සම්පයුත්ත - අත්ථි - අවිගත වශයෙන් අයුරෙකින් ප්‍ර‍ත්‍යය වේ. </p>
  <p>(“මෙහි සම්ප්‍රත්‍යෙෂණ සම්ප්‍ර‍යුක්ත වේදනාවට චක්‍ෂුස්පර්‍ශාදී වූ පස් දෙන අනන්තරාදි ප්‍ර‍ත්‍යය වෙත් නමුදු අනන්තරාදීන් උපනිශ්‍රයෙහි අන්තර්‍ගත වන බැවින් සන්තීරණ තදාලම්බනයට ද සාධාරණ වූ උපනිශ්‍ර‍ය ප්‍ර‍ත්‍යය වශයෙන් <b>“එකදා පච්චයො හොති”</b> යී කියන ලදැයි දතයුතු” යනු සත්‍යයි.)</p>
  <p>මනොද්වාරයෙහි තදාලම්බන වශයෙන් පැවැති කාමාවචර විපාක වේදනාවනට සහජාත මනෝසම්ඵස්සය පෙර සේම <b>සහජාතාදි අට අයුරින් ප්‍ර‍ත්‍යය වේ. </b>පටිසන්‍ධි - භවාඞ්ග - චුති වශයෙන් පැවැති ඒ කාම - රූප - අරූප - ත්‍රෛභූමික විපාක වෙදනාවනට සහජාත මනො සම්ඵස්ස සඞ්ඛ්‍යාත ඒ ඵස්සය ඒ සේ ම අට ආකාරයකින් ප්‍ර‍ත්‍යය වේ. </p>
  <p>මනොද්‍වාරයෙහි තදාරම්මණ වශයෙන් පැවැති කාමාවචර විපාක වේදනාවට මනෝද්‍වාරාවර්‍ජන සිතෙහි පැවැති මනො සම්ඵස්සය උපනිශ්‍ර‍ය වශයෙන් එක් ආකාරයකින් ම ප්‍ර‍ත්‍යය වේ.</p>
  <p>මේ <b>ඵස්ස පච්චයා වේදනා</b> යන්නෙහි විස්තර කථාවයි.</p>
  <ol class="footnotes">
    <li id="footnote-705">
      <p> චක්ඛුසම්ඵස්සාදි <a href="#footnote-ref-705">↑</a></p>
    </li>
    <li id="footnote-706">
      <p> වි:ප: පටිච්චසමුප්පාදවිභඞ්ග 105 <a href="#footnote-ref-706">↑</a></p>
    </li>
  </ol>
  <nav class="bottom"><a class="button prev" href="19-32-5.html"><i class="material-icons">arrow_back</i>5. ෂඩායතන ප්‍ර‍ත්‍යයයෙන් ස්පර්‍ශ</a><a class="button next" href="19-32-7.html">7. වේදනා ප්‍ර‍ත්‍යයයෙන් තෘෂ්ණාව <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>