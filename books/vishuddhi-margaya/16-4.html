<!DOCTYPE html>
<html>
<head>
    <meta charset="UTF-8">
    <title>3. වේදනා ස්කන්ධය - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="3. වේදනා ස්කන්ධය - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/3. වේදනා ස්කන්ධය - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/3. වේදනා ස්කන්ධය - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">3. වේදනා ස්කන්ධය - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/3. වේදනා ස්කන්ධය - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#16-4"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="16.html">14. ස්කන්‍ධ නිර්දේශය</a></nav><div class="heading-bar"><h2>3. වේදනා ස්කන්ධය</h2><i class="material-icons share-icon" mat-icon="share" file-name="16-4.html"></i></div><p><strong>“යංකිඤ්චි වෙදයිත ලක්ඛණං සබ්බන්තං එකතො කත්‍වා වෙදනාක්ඛන්‍ධො වෙදිතබ්බො”යි</strong> ‘යම්කිසි විඳීම් ලක්‍ෂණයෙක් වේ නම් ඒ සියල්ල එක්කොට සැලකීමෙන් <strong>වේදනාස්කන්ධය</strong> දතයුතුය’යි කී හෙයින් දැන් එය විස්තර කරනු ලැබේ. <strong>“වෙදියති වෙදියතීති ඛො ආවුසො තස්මා වෙදනාති වුච්චති”<sup><a href="#footnote-485" id="footnote-ref-485" class="footnote-ref">[1]</a></sup></strong> යි කී හෙයින් මෙහි වේදයිත ලක්‍ෂණය නම් වේදනාවම ය. (වේද නම් වූ අනුභවාකාරයෙන් පැවැත්තේ වේදයිත ය.) </p><p>ඒ ආලම්බන රස අනුභව කිරීම් ලක්‍ෂණයෙන් ස්වභාවයෙන් ඒකවිධ වුව ද,</p><p><strong>(1)	කුසල</strong></p><p><strong>(2)	අකුසල</strong></p><p><strong>(3) අඛ්‍යාකතය</strong> යි ජාති වශයෙන් ත්‍රිවිධ වේ. එහි <strong>කාමාවචර කුසලය, සොමනස්ස - උපෙක්ඛා - ඤාණ - සඞ්ඛාර </strong>භේදයෙන් අටවැදෑරුම් වේ. යනාදි පෙර කී සේ <strong>(1)</strong> <strong>කුසල විඤ්ඤාණය</strong> හා සම්ප්‍ර‍යුක්ත වූයේ <strong>කුසල වේදනා ය.</strong> (<strong>2) අකුසල විඤ්ඤාණය </strong>හා සම්ප්‍ර‍යුක්ත වූයේ <strong>අකුසල වේදනා ය.</strong> <strong>(3) විපාක - ක්‍රියාවන්</strong> හා සම්ප්‍ර‍යුක්ත වූයේ <strong>අඛ්‍යාකත වේදනා</strong> ය යි දතයුතු. වේදනාව සර්‍ව චිත්ත සාධාරණ බැවින් <strong>එකුන් අනූ</strong> (89) වැදෑරුම් වේ. <strong>සුඛ-දුක්ඛ-සොමනස්ස-දොමනස්ස-උපෙක්ඛා</strong> භේදයෙන් ස්වභාව වශයෙන් <strong>පස්වැදෑරුම්</strong> වේ. </p><p>එහි කුසල විපාක කාය විඤ්ඤාණ සම්ප්‍ර‍යුක්ත වූයේ සුඛ වේදනා ය. අකුසල විපාක කාය විඤ්ඤාණ සම්ප්‍ර‍යුක්ත වූයේ දුක්ඛ වේදනා ය. කාමාවචරයෙහි <strong>කුසල් සතර ය</strong>, සහේතුක <strong>විපාක සතර ය</strong>, එකම අහේතුක විපාක <strong>සන්තීරණය</strong>, සහේතුක ක්‍රියා සතර ය, එකම අහේතුක ක්‍රියාව ය, අකුසල <strong>සතර ය</strong> යන මෙතෙක් සිත් හා ද, <strong>රූපාවචරයෙහි</strong> පඤ්චමධ්‍යාන චිත්තය හැර සෙසු <strong>දොළොස් කුසල-විපාක ක්‍රියා</strong> හාද, (ධ්‍යානාඞ්ග සම්ප්‍ර‍යුක්ත ලෝකෝත්තර චිත්තය ද <strong>මාර්‍ග-ඵල</strong> වශයෙන් අට වැදෑරුම් වූ ධ්‍යාන භේදයෙන් ගෙන <strong>සම සතලිසක්</strong> (40) වේ. (අධ්‍යානික ලොකොත්තර නැති හෙයිනි) එහි පඤ්චමධ්‍යානික අට හැර සෙසු) <strong>දෙතිස්</strong> (කුසල-විපාක) <strong>මාර්‍ග-ඵල</strong> චිත්තයන් හා දැ යි මෙසේ <strong>සොමනස්ස දෙසැට</strong> (62) <strong>විඤ්ඤාණයන්</strong> හා සම්ප්‍ර‍යුක්ත වේ. </p><p><strong>දොමනස්ස වේදනාව</strong> දොමනස්ස සහගත අකුසල <strong>විඤ්ඤාණ දෙක</strong> හා සම්ප්‍ර‍යුක්ත වේ. </p><p><strong>උපේක්‍ෂා වේදනාව</strong>, සෙසු කාමාවචර කුසල <strong>සතර ය</strong>, සහේතුක විපාක <strong>සතර ය</strong>, අහේතුක විපාක <strong>දොළොස ය</strong>, සහේතුක ක්‍රියා <strong>සතර ය</strong>, අහේතුක ක්‍රියා දෙක ය, අකුසල <strong>සය ය</strong>, රූපාවචර පඤ්මධ්‍යාන <strong>තුන ය</strong>. (අරූපාවචර ද පඤ්මධ්‍යානයෙහි ඇතුළත් හෙයින්) අරූපාවචර <strong>දොළස</strong> ය. ලෝකෝත්තර <strong>අටයැයි පස්පනස්</strong> (55) විඤ්ඤාණයන් හා සම්ප්‍ර‍යුක්ත වේ. </p><p>ඔවුනතුරින් සුඛ වේදනාව ඉෂ්ට ඵොට්ඨබ්බය අනුභව කිරීම් <strong>ලක්‍ෂණය යැ</strong>. සම්ප්‍ර‍යුක්ත ධර්‍මයන් ගේ උපබ්‍රෑහණ (වැඩීම) <strong>රසය යැ</strong>. කය පිළිබඳ වූ ආස්වාදය <strong>වැටහෙන ආකාරය යැ</strong>. කාය ඉන්‍ද්‍රියය <strong>ආසන්න කාරණය යි</strong>. <strong>දුක්ඛ වේදනා</strong> අනිෂ්ඨ පොට්ඨබ්බය අනුභව කිරීම් <strong>ලක්ෂණය යැ</strong>. සම්ප්‍ර‍යුක්ත ධර්‍මයන් මැළවීම් <strong>කෘත්‍යය යැ</strong>. කය පිළිබඳ පෙළීම <strong>වැටහෙන ආකාරය යැ</strong>. කාය ඉන්‍ද්‍රියය <strong>ආසන්න කාරණය යි</strong>. </p><p><strong>සොමනස්ස වේදනාව</strong> ඉෂ්ටානුභවන <strong>ලක්‍ෂණය යැ</strong>. ස්වභාව වූ, හෝ පරිකල්ප වූ හෝ ඉෂ්ටාකාරයෙන් අරමුණු රස විඳීම් <strong>කෘත්‍යය යැ</strong>. චෛතසික ආස්වාදය <strong>වැටහෙන ආකාරය යැ</strong>. පස්සද්ධිය <strong>ආසන්න කාරණය යි</strong>. </p><p><strong>දොමනස්ස</strong> අනිෂ්ටානුභවන <strong>ලක්‍ෂණය යැ</strong>. ලැබුණු පරිදි අනිෂ්ටාකාරයෙන් අරමුණු රස විඳීම් <strong>කෘත්‍යය යැ</strong>. චෛතසික පීඩනය <strong>වැටහෙන ආකාරය යැ</strong>. හෘදය වස්තුව <strong>ආසන්න කාරණය යි</strong>.</p><p>උපෙක්ඛා වේදනාව මධ්‍යස්ථානුභවන <strong>ලක්‍ෂණය යැ</strong>. සම්ප්‍ර‍යුක්ත ධර්‍මයන් නො පිනවන - නො මලවන (ස්වභාව) <strong>කෘත්‍යය යැ</strong>. ශාන්තභාවය <strong>වැටහෙන ආකාරය යැ</strong>. නිප්‍රීතික චිත්තය <strong>ආසන්න කාරණය යි</strong>. </p><p>මේ වේදනා ස්කන්ධයේ විස්තර කථාව යි.</p><ol class="footnotes"><li id="footnote-485"><p> ම:නි: මූලපණ්ණාසක 296 <a href="#footnote-ref-485">↑</a></p></li></ol><nav class="bottom"><a class="button prev" href="16-3.html"><i class="material-icons" mat-icon="arrow_back"></i>2. විඥාන ස්කන්ධය</a><a class="button next" href="16-5.html">4. සංඥා ස්කන්ධය <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>