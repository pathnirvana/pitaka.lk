<!DOCTYPE html>
<html>
<head>
    <meta charset="UTF-8">
    <title>අටළොස් ධාතු වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="අටළොස් ධාතු වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/අටළොස් ධාතු වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/අටළොස් ධාතු වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">අටළොස් ධාතු වශයෙන් - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/අටළොස් ධාතු වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#20-2"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="20.html">18. දිට්ඨි විසුද්ධි නිර්දේශය</a></nav><div class="heading-bar"><h2>අටළොස් ධාතු වශයෙන්</h2><i class="material-icons share-icon" mat-icon="share" file-name="20-2.html"></i></div><p>(2) අනෙක් යෝගාවචරයෙක් චක්ඛු ධාතු ආදි අටළොස්<strong> (18) ධාතු</strong> වශයෙන් ව්‍යවස්ථා කෙරේ.</p><p>ඒ මෙසේයි:- මේ සස්නෙහි මහණ තෙමේ මේ අත්බැව්හි <strong>චක්ඛුධාතුව</strong> ඇතැයි ද, -පෙ- <strong>මනොධාතුව</strong> ඇතැයි ද, ධාතුන් ආවර්‍ජනා කොට (ලෝවැස්සා චක්ඛුයැ යි ගන්නා සුදු-කළු මණ්ඩලයෙන් විසිතුරු වූ දිගු - පුළුල් ඇස් වළෙහි නහර හුයින් බඳනා ලද මස් පිඬ නො ගෙන) <strong>බන්‍ධනිර්‍දෙශයෙහි</strong> උපාදාය රූපයන් අතුරෙහි කී ආකාර ඇති <strong>චක්ඛුප්පසාද</strong> රූපය <strong>චක්ඛු ධාතුය</strong> යි ව්‍යවස්ථා කෙරේ.</p><p>එයට නිශ්‍ර‍ය වූ <strong>පඨවි-ආපො-තෙජො-වායො</strong> යන සතර <strong>මහාභූතයන්</strong> පිරිවර වූ <strong>වණ්ණ-ගන්ධ-රස-ඕජා</strong> යන සතර රූප ද, පරිපාලක වූ <strong>ජීවිතින්‍ද්‍රිය රූපයදැ</strong> යි මේ සහජාත රූප නවය ද, එහිම පිහිටි කාය දශකය ද, <strong>ඉත්‍ථිභාව - පුරිසභාව</strong> දශක අතුරින් <strong>එකක්දැ</strong> යි මේ විසි <strong>කර්‍මජ රූප</strong> ද, <strong>ආහාර-චිත්ත-උතු</strong> යන ත්‍රිවිධ සමුත්‍ථාන වශයෙන් ඔජට්ඨමක තුන බැගින් සූවිසි (24) <strong>අනුපාදින්නක (අකර්‍මජ</strong>) රූපදැ යි මෙසේ (චක්ඛුප්පසාද රූපය හැර) සෙසු තෙපනස් (9+20+24=53) රූප වේ. ඒ සියලු රූපය <strong>චක්ඛු ධාතුය</strong> යි ව්‍යවස්ථා නොකෙරේ. <strong>සෝත ධාතු</strong> ආදියෙහි ද මේ ක්‍ර‍මය මැයි. </p><p><strong>කාය ධාතුවෙහි</strong> ඒ තෙපනසින් චක්ෂුර්‍දශකාදීන් හැර සෙසු <strong>තෙසාලිසක්</strong> (9+10+24=43) රූප වේ. ඇතැම් <strong>ආචාර්‍ය්‍ය කෙනේක සෘතු-චිත්ත</strong> සමුත්‍ථාන කලාප ශබ්දය සමග නවයක් - නවයක් කොට පන්සාලිසකැ (45) යි යෙති. මෙසේ මේ පඤ්චප්‍ර‍සාදයන් හා ඔවුනට ගෝචර වූ <strong>රූප-ශබ්ද-ගන්ධ-රස-ස්ප්‍ර‍ෂ්ටව්‍ය</strong> පසදැයි යන රූප දසය දස ධාතුහු වෙති. සෙසු සොළොස් (16) සුඛුම රූපයෝ ධම්ම ධාතු නම් වෙත්. </p><p><strong>චක්ඛුප්පසාදය</strong> නිසා රූපය අරමුණු කොට පැවැති සිත <strong>චක්ඛුවිඤ්ඤාණ</strong> ධාතු නමැයි මෙසේ දෙපස් (10) විඤ්ඤාණය <strong>පඤ්ච විඤ්ඤාණ</strong> <strong>ධාතු</strong> නමි. </p><p><strong>මනොධාතුත්‍ර‍යය</strong> එකම <strong>මනොධාතුව යැ</strong>. සෙසු අට සැටක් (68) සිත් <strong>මනොවිඤ්ඤාණ</strong> ධාතු නමි. මේ සියලු එක් අසූවක් (81) ලෞකික චිත්තයෝ <strong>සත්ත</strong> <strong>විඤ්ඤාණ ධාතු</strong> නම් වෙත්. </p><p>‘මේ එක් අසූවක් චිත්තයෙහි සම්ප්‍ර‍යුක්ත වූ ඵස්සාදි චෛතසිකයෝද <strong>ධර්‍ම ධාතු</strong> නම් වෙති’යි මෙසේ මෙහි චක්ෂුරාදි පස හා <strong>රූපාදි පසදැ</strong> යි සම්පූර්‍ණ රූප දසය හා ධර්‍මධාතුවට අයත් ධර්‍මයන් අතුරින් සොළොස් (16) <strong>සුඛුම රූපදැ</strong> යි යන අඩ එකොළොස් (11 1/2) ධාතුහු රූප නම් වෙති. (<strong>ධර්‍මධාතු</strong> සඞ්ඛ්‍යාත <strong>ධර්‍මාලම්බනයට</strong> අයත් දෙපනස් (50) <strong>චෛතසික හා නිර්‍වාණය</strong> නාම හෙයින් මෙහි නො ගැනේ.)</p><p><strong>චක්ඛු - සොත - ඝාණ - ජිව්හා - කාය විඤ්ඤාණ ධාතු ය, මනො ධාතු ය, මනොවිඤ්ඤාණ ධාතු ය යන සත හා ධර්‍ම ධාතුවෙන්</strong> අඩක් වූ <strong>දෙපනස්</strong> (52) <strong>චෛතසික ය, නිර්‍වාණය</strong> යන මේ අඩකින් අටක් (7 1/2) වූ <strong>නාම ධාතුදැ</strong> යි මෙසේ අටළොස් (18) ධාතු වශයෙන් <strong>නාම-රූප</strong> විනිශ්චය කෙරේ. </p><nav class="bottom"><a class="button prev" href="20-1.html"><i class="material-icons" mat-icon="arrow_back"></i>චතු ධාතු වවත්‍ථානයෙන්</a><a class="button next" href="20-3.html">ද්‍වාදශ ආයතන වශයෙන් <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>