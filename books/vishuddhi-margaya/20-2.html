<!DOCTYPE html>
<html>
<head>
    <meta charset="UTF-8">
    <title>අටළොස් ධාතු වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="අටළොස් ධාතු වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#20-2"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="20.html">18. දිට්ඨි විසුද්ධි නිර්දේශය</a></nav>
  <div class="heading-bar">
    <h2>අටළොස් ධාතු වශයෙන්</h2><i class="material-icons share-icon" file-name="20-2.html">share</i>
  </div>
  <p>(2) අනෙක් යෝගාවචරයෙක් චක්ඛු ධාතු ආදි අටළොස්<b> (18) ධාතු</b> වශයෙන් ව්‍යවස්ථා කෙරේ.</p>
  <p>ඒ මෙසේයි:- මේ සස්නෙහි මහණ තෙමේ මේ අත්බැව්හි <b>චක්ඛුධාතුව</b> ඇතැයි ද, -පෙ- <b>මනොධාතුව</b> ඇතැයි ද, ධාතුන් ආවර්‍ජනා කොට (ලෝවැස්සා චක්ඛුයැ යි ගන්නා සුදු-කළු මණ්ඩලයෙන් විසිතුරු වූ දිගු - පුළුල් ඇස් වළෙහි නහර හුයින් බඳනා ලද මස් පිඬ නො ගෙන) <b>බන්‍ධනිර්‍දෙශයෙහි</b> උපාදාය රූපයන් අතුරෙහි කී ආකාර ඇති <b>චක්ඛුප්පසාද</b> රූපය <b>චක්ඛු ධාතුය</b> යි ව්‍යවස්ථා කෙරේ.</p>
  <p>එයට නිශ්‍ර‍ය වූ <b>පඨවි-ආපො-තෙජො-වායො</b> යන සතර <b>මහාභූතයන්</b> පිරිවර වූ <b>වණ්ණ-ගන්ධ-රස-ඕජා</b> යන සතර රූප ද, පරිපාලක වූ <b>ජීවිතින්‍ද්‍රිය රූපයදැ</b> යි මේ සහජාත රූප නවය ද, එහිම පිහිටි කාය දශකය ද, <b>ඉත්‍ථිභාව - පුරිසභාව</b> දශක අතුරින් <b>එකක්දැ</b> යි මේ විසි <b>කර්‍මජ රූප</b> ද, <b>ආහාර-චිත්ත-උතු</b> යන ත්‍රිවිධ සමුත්‍ථාන වශයෙන් ඔජට්ඨමක තුන බැගින් සූවිසි (24) <b>අනුපාදින්නක (අකර්‍මජ</b>) රූපදැ යි මෙසේ (චක්ඛුප්පසාද රූපය හැර) සෙසු තෙපනස් (9+20+24=53) රූප වේ. ඒ සියලු රූපය <b>චක්ඛු ධාතුය</b> යි ව්‍යවස්ථා නොකෙරේ. <b>සෝත ධාතු</b> ආදියෙහි ද මේ ක්‍ර‍මය මැයි. </p>
  <p><b>කාය ධාතුවෙහි</b> ඒ තෙපනසින් චක්ෂුර්‍දශකාදීන් හැර සෙසු <b>තෙසාලිසක්</b> (9+10+24=43) රූප වේ. ඇතැම් <b>ආචාර්‍ය්‍ය කෙනේක සෘතු-චිත්ත</b> සමුත්‍ථාන කලාප ශබ්දය සමග නවයක් - නවයක් කොට පන්සාලිසකැ (45) යි යෙති. මෙසේ මේ පඤ්චප්‍ර‍සාදයන් හා ඔවුනට ගෝචර වූ <b>රූප-ශබ්ද-ගන්ධ-රස-ස්ප්‍ර‍ෂ්ටව්‍ය</b> පසදැයි යන රූප දසය දස ධාතුහු වෙති. සෙසු සොළොස් (16) සුඛුම රූපයෝ ධම්ම ධාතු නම් වෙත්. </p>
  <p><b>චක්ඛුප්පසාදය</b> නිසා රූපය අරමුණු කොට පැවැති සිත <b>චක්ඛුවිඤ්ඤාණ</b> ධාතු නමැයි මෙසේ දෙපස් (10) විඤ්ඤාණය <b>පඤ්ච විඤ්ඤාණ</b> <b>ධාතු</b> නමි. </p>
  <p><b>මනොධාතුත්‍ර‍යය</b> එකම <b>මනොධාතුව යැ</b>. සෙසු අට සැටක් (68) සිත් <b>මනොවිඤ්ඤාණ</b> ධාතු නමි. මේ සියලු එක් අසූවක් (81) ලෞකික චිත්තයෝ <b>සත්ත</b> <b>විඤ්ඤාණ ධාතු</b> නම් වෙත්. </p>
  <p>‘මේ එක් අසූවක් චිත්තයෙහි සම්ප්‍ර‍යුක්ත වූ ඵස්සාදි චෛතසිකයෝද <b>ධර්‍ම ධාතු</b> නම් වෙති’යි මෙසේ මෙහි චක්ෂුරාදි පස හා <b>රූපාදි පසදැ</b> යි සම්පූර්‍ණ රූප දසය හා ධර්‍මධාතුවට අයත් ධර්‍මයන් අතුරින් සොළොස් (16) <b>සුඛුම රූපදැ</b> යි යන අඩ එකොළොස් (11 1/2) ධාතුහු රූප නම් වෙති. (<b>ධර්‍මධාතු</b> සඞ්ඛ්‍යාත <b>ධර්‍මාලම්බනයට</b> අයත් දෙපනස් (50) <b>චෛතසික හා නිර්‍වාණය</b> නාම හෙයින් මෙහි නො ගැනේ.)</p>
  <p><b>චක්ඛු - සොත - ඝාණ - ජිව්හා - කාය විඤ්ඤාණ ධාතු ය, මනො ධාතු ය, මනොවිඤ්ඤාණ ධාතු ය යන සත හා ධර්‍ම ධාතුවෙන්</b> අඩක් වූ <b>දෙපනස්</b> (52) <b>චෛතසික ය, නිර්‍වාණය</b> යන මේ අඩකින් අටක් (7 1/2) වූ <b>නාම ධාතුදැ</b> යි මෙසේ අටළොස් (18) ධාතු වශයෙන් <b>නාම-රූප</b> විනිශ්චය කෙරේ. </p>
  <nav class="bottom"><a class="button prev" href="20-1.html"><i class="material-icons">arrow_back</i>චතු ධාතු වවත්‍ථානයෙන්</a><a class="button next" href="20-3.html">ද්‍වාදශ ආයතන වශයෙන් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>