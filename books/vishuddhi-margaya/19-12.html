<!DOCTYPE html>
<html>
<head>
    <meta charset="UTF-8">
    <title>6. සහජාත ප්‍ර‍ත්‍යය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="6. සහජාත ප්‍ර‍ත්‍යය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#19-12"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a></nav><h2>6. සහජාත ප්‍ර‍ත්‍යය<i class="material-icons share-icon" file-name="19-12.html">share</i></h2><p>තමා හා එකවට උපදනා අන්‍ය ධර්‍මයන්ගේ ඉපදීමට, එක්වැ ඉපදීම් වශයෙන් උපකාරක ධර්‍ම <strong>සහජාත ප්‍ර‍ත්‍යය යැ</strong>. ආලෝකයට ප්‍ර‍දීපය මෙනි. මේ උපමාවෙන් උත්පාදක්‍ෂණයෙහි ප්‍ර‍කට වූ ප්‍ර‍ත්‍යය භාවයෙන් ස්ථිති ක්‍ෂණයෙහි ද ප්‍ර‍ත්‍යය භාවය වේ. නො එසේ වුව මේ උපමාව නො ගැළපේ. ප්‍ර‍දීපය ආලෝකයා ගේ ඉපදීමට මෙන් ම පැවැත්මට ද උපකාර වන හෙයිනි. (ප්‍ර‍ත්‍යුත්පන්නයට සහජාත භාවයෙන් උපකාර වීමේ ශක්තිය සහජාත භාවය යි.) ඒ සහජාත ප්‍ර‍ත්‍යය අරූප ස්කන්‍ධාදීන් ගේ වශයෙන් සවැදෑරුම්.</p><p>ඒ මෙසේ යි:- <strong>(1) චත්තාරො ඛන්‍ධා අරූපිනො අඤ්ඤමඤ්ඤං සහාජාතපච්චයෙන පච්චයො. (2) චත්තාරො මහාභූතා -පෙ- (3) ඔක්කනතික්ඛණෙ නාම -රූපං අඤ්ඤමඤ්ඤං (5) මහාභූතා උපාදා රූපානං, (6) රූපිනො ධම්මා අරූපීනං ධම්මානං කිඤ්චි කාලේ සහජාත පච්චයෙන පච්චයො කිඤ්චී කාලෙ න සහජාත පච්චයෙන පච්චයො</strong><sup><a href="#footnote-648" id="footnote-ref-648" class="footnote-ref">[1]</a></sup> </p><p>(1)	වේදනාදි සතර අරූප ස්කන්‍ධ ඔවුනොවුන්ට සහජාත ප්‍ර‍ත්‍යයෙන් ප්‍ර‍ත්‍යය වේ.</p><p>(2)	සතර මහාභූත ඔවුනොවුන් ද,</p><p>(3)	(පඤ්චවොකාර භවයෙහි) ප්‍ර‍තිසන්‍ධි ක්‍ෂණයෙහි සතර නාම ස්කන්‍ධ හා හෘදය වස්තු රූපය ඔවුනොවුන්ට ද,</p><p>(4)	චිත්ත-චෛතසික ධර්‍ම චිත්තජ රූපයන්ට ද,</p><p>(5)	සතර මහා භූත කර්‍මජ රූපයන්ට ද,</p><p>(6)	හෘදය වස්තු රූපය අරූප ධර්‍මයන්ට ද, ප්‍ර‍තිසන්‍ධි කාලයෙහි <strong>සහජාත ප්‍ර‍ත්‍යය </strong>වේ. ප්‍ර‍වෘත්ති කාලයෙහි සහජාත ප්‍ර‍ත්‍යය නොවේ.</p><p><strong>විශේෂ</strong>:- ප්‍ර‍තිසන්‍ධි ක්‍ෂණයෙහි නාම රූප ධර්‍ම පරලොවින් මෙලොවට අවුත් මව්කුස ආදියට පිවිසෙන්නාක් මෙන් වන හෙයින් ප්‍ර‍තිසන්‍ධි ක්‍ෂණය <strong>ඔක්කන්තික්ඛණයයි</strong> කියනු ලැබේ.</p><p>මේ <strong>රූපිනො ධම්මා</strong> යනු හෘදය වස්තු රූපය සඳහාම කියන ලදී. ප්‍ර‍වෘත්ති කාලයෙහි <strong>අරූප විපාක සතර</strong> ද, <strong>ද්‍විපඤ්චවිඤ්ඤාණය</strong> ද, හැර සෙසු පන්සැත්තෑ (75) සිත් ද, දෙ පනස් (52) චෛතසික ද, යන මෙතෙක් ධර්‍ම ඒ සිත් හා උපදනා රූපයනට සහජාත ප්‍ර‍ත්‍ය වේ. ප්‍ර‍තිසන්‍ධි ක්‍ෂණයෙහි චිත්තජ රූප නැති හෙයිනි.</p><p>පූර්‍වෝක්ත පට්ඨාන පාඨයෙහි “<strong>අඤ්ඤමඤ්ඤං</strong>” යනු තුනක් හා යෙදේ. තුනක් හා නො යෙදේ.</p><p>එහි විශේෂය නම්:- අරූපමය ම ප්‍ර‍ත්‍යය හා ප්‍ර‍ත්‍යය සමුත්පන්නා වේ. රූපය  ප්‍ර‍ත්‍යය ද, ප්‍ර‍ත්‍යය සමූත්පන්න ද වේ. නාම-රූප ප්‍ර‍ත්‍යය සමුත්පන්න ද වේ. අරූපය ප්‍ර‍ත්‍යය සමුත්පන්නවේ. රූපය ම ප්‍ර‍ත්‍යය හා ප්‍ර‍ත්‍යය සමුත්පන්න වේ. රූපය ප්‍ර‍ත්‍යය වේ. අරූපය ප්‍ර‍ත්‍යය සමුත්පන්න වේ යනුයි.</p><ol class="footnotes"><li id="footnote-648"><p> ප:ප: පච්චය නිද්දෙස 4 <a href="#footnote-ref-648">↑</a></p></li></ol><nav class="bottom"><a class="button prev" href="19-11.html"><i class="material-icons">arrow_back</i>4-5 අනන්තර ප්‍ර‍ත්‍යය, සමනන්තර ප්‍ර‍ත්‍යය</a><a class="button next" href="19-13.html">7. අන්‍යොන්‍ය ප්‍ර‍ත්‍යය <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>