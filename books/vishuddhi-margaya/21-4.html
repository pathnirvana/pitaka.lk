<!DOCTYPE html>
<html>
<head>
    <meta charset="UTF-8">
    <title>චුල්ලසොතාපන්න</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="චුල්ලසොතාපන්න"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#21-4"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="21.html">19. කඞ්ඛාවිතරණ විසුද්ධි නිර්දේශය</a></nav><div class="heading-bar"><h2>චුල්ලසොතාපන්න</h2><i class="material-icons share-icon" file-name="21-4.html">share</i></div><p>ප්‍ර‍ශ්නය:- <strong>යථාභූතඥානය, සම්‍යක්දර්‍ශනය, කඞ්ඛාවිතරණය</strong> යන මේ ධර්‍මයෝ නනාර්‍ථයෝ වෙද්ද නානා ව්‍යඤ්ජනයෝ වෙද්ද නොහොත් එකාර්‍ථ වෙද්ද ව්‍යඤ්ජනයෝ ම නා නා වෙද්ද</p><p>උත්තරය:- <strong>යථාභූතඥානය, සම්‍යක්දර්‍ශනය, කඞ්ඛාවිතරණය</strong> යන මොහු එකාර්‍ථයෝ යැ, ව්‍යඤ්ජන ම වෙනසි. මේ නුවණින් යුක්ත වූ විදර්‍ශක තෙමේ බුදු සස්නෙහි ලබන ලද ආශ්වාස (=ප්‍ර‍තිෂ්ඨා) ඇත්තේ නියත ගති ඇත්තේ <strong>චුල්ලසොතාපන්න</strong> නම් වේ. </p><p>විස්තර:- පරමාර්‍ථ වශයෙන් ශාසනයෙහි ආශ්වාසය නම් <strong>ආර්‍ය්‍ය ඵලය යි</strong>. ප්‍ර‍තිෂ්ඨා නම් <strong>ආර්‍ය්‍යමාර්‍ගය</strong> <strong>යි</strong>. මේ යොගී තෙමේ <strong>මාර්‍ග - ඵලාධිගම</strong> නො කළේ ද ඒ අධිගම උපාය වූ ප්‍ර‍තිපත්ති යෙහි සිටි හෙයින් ලබන ලද ආශ්වාස-ප්‍ර‍තිෂ්ඨා ඇත්තකු මෙන් වේ ය යි (මෙසේ) කියන ලදී. </p><p>ඒ මෙසේ යි:- නො පිරිහුණු <strong>කඞ්ඛාවිතරණවිසුද්ධි ඇති</strong> විදර්‍ශක තෙමේ ලෞකික <strong>සීල-සමාධි-ප්‍ර‍ඥාසම්පත්තියෙන්</strong> යුක්ත හෙයින් මත්තෙහි මාර්‍ග-ඵලාධිගමය නො කෙළේ ද සුගති පරායණ ම වේය යි <strong>නියත ගතිකයැ යි</strong> කියන ලදී. එහෙයින් චුල්ලසොතාපන්න නම් වේ. <strong>සොතාපන්නයා</strong> ද අපාය දුර්‍ගති විනිපාත ක්‍ෂය කළ හෙයිනි. </p><p>තවද දිට්ඨිවිසුද්‍ධි සමධිගමයෙන් ලබ්ධාශ්වාස නම් වේ. ඒ මෙසේ යි : නාම-රූප පරිච්ඡෙදයෙන් ස්කන්ධ-ධාතු-ආයතනයන් ස්වභාව-සරස වශයෙන් සලකා ශාසනයෙහි <strong>ධම්මූපසංහිතප්‍රමොද්‍යා ප්‍ර‍තිලාභයෙන්</strong> ලබන ලද ආශ්වාස ඇත්තේ වෙයි. </p><p><strong>කඞ්ඛාවිතරණවිසුද්‍ධි</strong> සමධිගමයෙන් <strong>ලබ්ධප්‍ර‍තිෂ්ඨ</strong> වේ. ඒ මෙසේ යි:- හේතු ප්‍ර‍ත්‍යය සහිත නාම-රූප දර්‍ශනයෙන් මඩනාලද දිට්ඨිකණ්ටක ඇත්තේ <strong>අහෙතු-විසමහෙතු</strong> වාදයෙන් මැඩ-පියන ලද්දේ තම තමා පිළිබඳ ප්‍ර‍ත්‍යයයෙන් ම ධර්‍ම ප්‍ර‍වෘත්තිය දැන ශාසනයෙහි පිහිටුවන ලද ශ්‍ර‍ද්‍ධා ඇත්තේ <strong>ලබ්ධප්‍ර‍තිෂ්ඨ නම් වේ</strong>. නාම-රූප වවත්‍ථානයෙන් දුඃඛසත්‍යය ද, <strong>ධම්මට්ඨිතිඤාණයෙන් සමුදය සත්‍යය ද</strong>, එය ම මෑත භාගයෙහි අනිත්‍ය වශයෙන් මෙනෙහි කිරීමාදී ක්‍ර‍මයෙන් <strong>මාර්‍ගසත්‍යය</strong> ද, විශිෂ්ට ඥානයෙන් දැන නාම-රූප ප්‍ර‍වෘත්තියෙහි දුඃඛභාවය දැක අප්‍ර‍වෘත්තිය ව <strong>නිරොධ</strong> (නිර්‍වාණ) <strong>යෙහි</strong> එකනාත් නැමුණු අදහස් ඇති බැවින් ලෞකික ඥානයෙන් ම <strong>චතුරාර්‍ය්‍ය සත්‍යයන්</strong> අධිගත හෙයින් අපායොත්පත්තියට අභව්‍ය වූයේ <strong>සෝතාපත්ති භූමියට</strong> භව්‍ය උත්පත්ති ඇත්තේ වන්නේය යි ද <strong>නියත ගතිකය යි</strong> ද <strong>චුල්ලසෝතාපන්නය</strong> යි ද එයින් කියන ලදී. </p><p>ඉන් නිබඳ සි ඇති - සැක දුරු කරන*<sup><a href="#footnote-747" id="footnote-ref-747" class="footnote-ref">[1]</a></sup> රිසි ඇති</p><p><strong>මහණ</strong> සැමයුරු <strong>නම්-රූ</strong>- පස පිරිගා+ කරන්නේ</p><p>සාධු ජනයන් ගේ ප්‍රමොදය පිණිස කළ විශුද්‍ධිමාර්‍ගයෙහි</p><p>ප්‍ර‍ඥාභාවනාධිකාරයෙහි <strong>කඞ්ඛාවිතරණ විසුද්‍ධි නිර්දේශ</strong> නම් වූ එකුන් විසිවන පරිච්ඡෙදය යි. </p><ol class="footnotes"><li id="footnote-747"><p> *කඞ්ඛාවිතරණයෙහි	ප්‍ර‍ත්‍යය		+පරිග්‍ර‍හ <a href="#footnote-ref-747">↑</a></p></li></ol><nav class="bottom"><a class="button prev" href="21-3.html"><i class="material-icons">arrow_back</i>කම්මවට්ට - විපාකවට්ට වසයෙන්</a><a class="button next" href="22.html">20. මග්ගාමග්ග ඤාණ දස්සන විසුද්ධි නිර්දේශය <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>