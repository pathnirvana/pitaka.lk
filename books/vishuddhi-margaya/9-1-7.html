<!DOCTYPE html>
<html>
<head>
    <meta charset="UTF-8">
    <title>පුරිසධම්මසාරථී</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="පුරිසධම්මසාරථී"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#9-1-7"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="9.html">7. ඡ අනුස්සති නිර්දේශය</a><i class="material-icons">navigate_next</i><a class="button" href="9-1.html">බුද්ධානුස්මෘතිය</a></nav><h3>පුරිසධම්මසාරථී<i class="material-icons share-icon" file-name="9-1-7.html">share</i></h3><p><strong>“පුරිසදම්මෙ සාරෙතීති පුරිසදම්මසාරථි”</strong> පුරුෂ දම්‍යයන් දමනය කට යුතු පුරුෂයන් මෙහෙයයි - දමනය - කරයි - හික්මවයි. යන අර්‍ථයෙන් භාග්‍යවතුන් වහන්සේ <strong>පුරිසදම්මසාරථී</strong> වන සේක. පුරුෂදම්‍යයෝ නම් නො දැමුණු - දමනය කටයුතු තිරිසන් වූ හෝ මනුෂ්‍ය වූ හෝ අමනුෂ්‍ය වූ හෝ පුරුෂයෝ ය. පිරිමිය. (“දැමිය යුතු මාගමුන් ඇත ද උතුම් හෙයින් පුරුෂයන් ම කීහ.” මාගමුන් දමනය කිරීම කවර අරුමයෙක් ද උන්වහන්සේ පිරිමි දමනය කරන සේක.)</p><p>ඒ එසේ මැ යි :- උන්වහන්සේ විසින් අපලාල නාගරාජය, <strong>චූලෝදර</strong> -<strong>මහෝදර</strong> නාගරාජයෝ දෙදෙනා ය. <strong>අග්ගිසිඛ-ධූමසිඛ</strong> නාගරාජයෝ දෙදෙනා ය, <strong>ආරවාල</strong> නාගරාජය <strong>ධනපාලක</strong> හස්තිය යන මේ ආදි තිරශ්චීන පුරුෂයෝ දමනය කරන ලද්දෝ ය. විෂ නැති කොටැ සරණයෙහි ද, ශීලයෙහි ද පිහිටුවන ලද්දෝය. (මෙහි <strong>අපලාල</strong> නම් නාරජ හිමවත වෙසෙයි. <strong>චූලොදර - මහොදර</strong> දෙදෙනා නාදිව වෙසෙත්. <strong>අග්ගිසිඛ-ධූමසිඛ</strong> දෙදෙන හෙළදිව වෙසෙත් යනු සන්නයි)</p><p>එසේ ම උන්වහන්සේ විසින් <strong>සච්චක</strong> නිගණ්ඨය, <strong>අම්බට්ඨ</strong> මානවකය, <strong>පොක්ඛරසාති, සෝණදණ්ඩ, කූටදන්ත බ්‍රාහ්මණයෝ</strong> ය යනාදි මනුෂ්‍ය පුරුෂයෝ ද, <strong>ආලවක, සුචිරොම, ඛරරොම</strong> යක්ෂයෝ ය, <strong>සක්දෙව් රජය, බකබ්‍ර‍හ්මය</strong> යනාදි අමනුෂ්‍ය පුරුෂයෝ ද විචිත්‍ර‍ වූ විනයන උපායයෙන් දමනය කරන ලද්දෝය. <strong>“අහං ඛො කෙසි! සණ්හෙන පි විනෙමි, ඵරුසෙන පි විනෙමි, සණ්හඵරුසෙන පි විනෙමි”<sup><a href="#footnote-257" id="footnote-ref-257" class="footnote-ref">[1]</a></sup></strong> යනාදි සූත්‍ර‍ ඊට සාධකයි. ‘කෙසි! මම සියුම් ක්‍ර‍මයෙන් ද, පරුෂ ක්‍ර‍මයෙන් ද, සියුම් වූ ද පරුෂ වූ ද ක්‍ර‍මයෙන් ද ඔවුන් හික්මවමි’ යනු එහි අර්‍ථ යි.</p><p>තවද උන්වහන්සේ අදමිතයන් මතු දමනය කරන සේක් නොවෙති. දමිතයන් ද දමනය කරන සේක. විශුද්‍ධ ශීලාදියෙන් යුක්තයනට ප්‍ර‍ථමධ්‍යානාදිය දෙවාවදාරමින් ද, සෝවාන් ආදීන්ට මතු මතු මාර්‍ගප්‍ර‍තිපදා දෙවාවදාරමින් ද හික්මවන සේක.</p><p><strong>“අනුත්තරො පුරිසදම්ම සාරථි”</strong></p><p>අනුත්තරය, පුරිසදම්මසාරථිය යි යට අර්‍ථ දෙකක් වශයෙන් ගෙනැ විස්තර කළහ. මේ පද දෙකින් එක ම අර්‍ථය ද දැක්විය හැකි ය. භාග්‍යවතුන් වහන්සේ “අනුත්තර-පුරුසදම්මසාරථී” වන සේක. යනු වශයෙනි. හස්තිදම්‍ය සාරථීහු දමනය කටයුතු ඇතුන් එක් දිගකටම දුවවති එයින් ඒ ඇත්තු ඒ දිගටම දුවති. ඒ හස්ති දම්‍ය සාරථීහු අනුත්තර නො වෙති. භාග්‍යවතුන් වහන්සේ එක පර්‍ය්‍යඞ්කයෙහි උන් පුරුෂයදම්‍යයෝ යම් සේ අට දිගට ම නොලැගෙමින් දුවත් ද එසේ දුවවන සේක. හික්මවන සේක. එහෙයින් උන්වහන්සේ <strong>අනුත්තර පුරුසදම්ම සාරථී</strong> වන සේක. <strong>“හත්‍ථිදමකෙන භික්ඛවෙ හත්‍ථිදම්මො සාරිතො එකං එව දියං ධාවති”<sup><a href="#footnote-258" id="footnote-ref-258" class="footnote-ref">[2]</a></sup></strong> යනාදි සූත්‍ර‍ය එයට සාධක යි. ‘මහණෙනි! ඇතුන් දමනය කරන්නා විසින් මෙහෙයන ලද හස්තිදම්‍යයා එක දිශාවකට ම දුවයි, යනු එහි අර්‍ථ යි. මෙහි අට දිශා නම් අෂ්ට සමාප්තතිය. (“<strong>අට්ඨදිසා</strong> යනුදු නිදර්‍ශන මාත්‍ර‍ යි. ලෞකිකයන් විසින් අගත පූර්‍ව වූ නිරොධ සමාපත්ති දිගට ද, නිර්‍වාණ දිගට ද දිවන හෙයින්” යනු සන්න යි. පර්‍ය්‍යඞ්ක යන්නෙන් මෙහි ඉරියව් කියන ලදැයි දත යුතු.</p><ol class="footnotes"><li id="footnote-257"><p> අ:නි: චතුක්කනිපාත 262 <a href="#footnote-ref-257">↑</a></p></li><li id="footnote-258"><p> ම: නි: සළායතනව: 231 <a href="#footnote-ref-258">↑</a></p></li></ol><nav class="bottom"><a class="button prev" href="9-1-6.html"><i class="material-icons">arrow_back</i>අනුත්තරො</a><a class="button next" href="9-1-8.html">සත්‍ථා දෙවමනුස්සාන <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>