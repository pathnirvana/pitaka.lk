<!DOCTYPE html>
<html>
<head>
    <meta charset="UTF-8">
    <title>කම්මවට්ට - විපාකවට්ට වසයෙන්</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="කම්මවට්ට - විපාකවට්ට වසයෙන්"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#21-3"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="21.html">19. කඞ්ඛාවිතරණ විසුද්ධි නිර්දේශය</a></nav><h2>කම්මවට්ට - විපාකවට්ට වසයෙන්<i class="material-icons share-icon" file-name="21-3.html">share</i></h2><p>මෙසේ කම්මවට්ට - විපාකවට්ට වශයෙන් නාම-රූපයන් ගේ ප්‍ර‍ත්‍යය පරිග්‍ර‍හ කොට අතීතාදි කාලත්‍ර‍යයෙහි විචිකිච්ඡාව ප්‍ර‍හීණ කළ ඒ යෝගීනට සියලු අතීත-අනාගත-ප්‍ර‍ත්‍යුත්පන්න ධර්‍මයෝ චුති පටිසන්ධි වශයෙන් ප්‍ර‍කට වෙති. <strong>අනුපද කර්‍ම වශයෙන් නො වේ</strong>. </p><p>එ යොගීහු ගේ ඒ ප්‍ර‍ඥාව නාම-රූප පරිග්‍ර‍හ කිරීම හා නාම-රූපයන් ගේ ප්‍ර‍ත්‍යය පරිග්‍ර‍හ කිරීමදැ යි මෙසේ ක්‍ර‍මයෙන් පරිච්ඡෙද වශයෙන් දත් හෙයින් <strong>ඤාතපරිඤ්ඤා නම</strong>.</p><p>ඒ යොගී මෙසේ දනී. ‘අතීත භවයෙහි කර්‍මප්‍ර‍ත්‍යයයෙන් උපන් ස්කන්‍ධයෝ ඒ භවයෙහි ම නිරුද්ධ වූහ. අතීත කර්‍මප්‍ර‍ත්‍යයයෙන් මේ (වර්‍තමාන) භවයෙහි අනික් ස්කන්ධයෝ පහළ වූහ. ඒ අතීත භවයෙන් මේ භවයට ආ එක ද ධර්‍මයකුදු නැත්තේ ය. මේ භවයෙහි ද කර්‍මප්‍ර‍ත්‍යයයෙන් නිපන් ස්කන්ධයෝ මේ භවයෙහි ම නිරුද්ධ වන්නාහ. පුනර්‍භවයෙහි අනික් ස්කන්ධයෝ පහළ වන්නාහ. මේ භවයෙන් පුනර්‍භවයෙහි අනික් ස්කන්ධයෝ පහළ වන්නාහ. මේ භවයෙන් පුනර්‍භවයට එක ද ධර්‍මයෙක් නොයන්නේ යැ. එහෙයින් ධර්‍මයන් ගේ භවාන්තර (අන්‍ය භවයකට) සංක්‍ර‍මණයෙක් නම් නැත්තේ යැ’ කියා යි.</p><p><strong>නිදර්‍ශන</strong>:- ගුරු මුඛයෙන් හැදෑරු මන්ත්‍රාදිය අතවැසියා ගේ මුඛයට නො පිවිසේ. එහෙත් ඒ නො පිවිසීමෙන් අතවැස්සා ගේ මුඛයෙහි හැදෑරීම නො පවත්නේ නො වේ. පවත්නේ මැයි. දූතයා බී මන්ත්‍රොදකය රෝගියා ගේ උදරයට නො වදී. ඒ නො වැදීමෙන් ඔහු ගේ රෝගය නො සන්සිඳෙන්නේ නො වේ. සන්සිඳේමැ යි. මුහුණෙහි වූ අලඞ්කාර විධානය කැටපත් තලාදියෙහි මුඛප්‍ර‍තිබිම්බයට නො පැමිණේ. ඒ නො පැමිණීමෙන් කැටපත් අදියෙහි අලඞ්කාර විධානය නො පැනෙන්නේ නො වේ. පැනේ මැ යි. එක් පහන් වැටියක පහන් සිළුව අනික් පහන් වැටියකට සංක්‍ර‍මණය නො වේ. එහෙත් ඒ හේතුවෙන් ඒ පහන් වැටියෙහි පහන් සිළුව නො දැල්වෙන්නේ නො වේ. දැල්වේමැ යි. </p><p>මෙසේ ම අතීත භවයෙන් මේ භවයට ද, මේ භවයෙන් පුනර්‍භවයට ද කිසිදු ධර්‍මයෙක් සංක්‍ර‍මණය නො වේ. එහෙත් අතීත භවයෙහි <strong>ස්කන්ධ-ආයතන-ධාතු</strong>- ප්‍ර‍ත්‍යයයෙන් පුනර්‍භවයෙහි ද <strong>ස්කන්ධ-ආයතන-ධාතු</strong> නූපදින්නාහු නො වෙති. උපදින්නාහුමැය යි දනී.</p><div class="gatha"><p>“යථෙව චක්ඛුවිඤ්ඤාණං - මනොධාතු අනන්තරං</p><p>න චෙව ආගතං නාපි - න නිබ්බත්තං අනන්තරං</p><p>තථෙව පටිසන්ධිම්හි - වත්තතෙ චිත්තසන්තති</p><p>පුරිමං භිජ්ජති චිත්තං - පච්ඡිමං ජායතී තතො</p><p>තෙසං අන්තරිකා නත්‍ථි - වීචි තෙසං න විජ්ජති</p><p>න චිතො ගච්ඡති කිඤ්චි - පටිසන්‍ධි ච ජායති”</p></div><p>“මනදා*<sup><a href="#footnote-745" id="footnote-ref-745" class="footnote-ref">[1]</a></sup> අනතුර හි - සක්විනැණි‘න්+ නො ආයේ</p><p>එතෙකුදු එයට අනතුරු - නො නිපන්නේ ද නො ද වේ”</p><p>“එ මෙන් පිළිසඳෙහි ද - සිත් පරපුර පවත්නේ</p><p>පළමු සිත බුන් අනතුරු - පිළිසිඳ සිත උපද්දී”</p><p>“ඔවුනතුරැ කිසිවක් - නැති ඉන් <strong>අතුරු</strong> නැත්මැ යි</p><p>මින් කිසිවක් එහි නොයේ - පිළිසිඳ සිත ද උපදී”</p><p>මෙසේ චුති-පටිසන්ධි වශයෙන් දක්නාලද සියලු ධර්‍ම ඇති ඕහට සර්‍වාකාරයෙන් නාම-රූපයන් ගේ ප්‍ර‍ත්‍යය පරිග්‍ර‍හ ඥානය ස්ථිර බවට පැමිණියේ වේ. <strong>සොළොස් වැදෑරුම්</strong> <strong>කඞ්ඛාව ප්‍ර‍හීණ වේ</strong>. හුදෙක් ඒ මතු නො වේ. (සත්‍ථිරිකඞ්ඛති) යනාදි ක්‍ර‍මයෙන් පැවැති අට වැදෑරුම් සැකය ද, ප්‍ර‍හීණ වේ. <strong>දෙසැට (62) දෘෂ්ටීහු</strong> විෂ්කම්භනය වෙති. </p><p><strong>විශේෂ:- බුද්ධ - ධම්ම - සංඝ - සික්ඛා - පුබ්බන්ත - අපරන්ත - පුබ්බන්තාපරන්ත - පටිච්ච සමුප්පාද ධම්ම</strong> යන මේ අට තැන යි. </p><p>‘මෙසේ නානා නයින් නාම-රූපයනට ප්‍ර‍ත්‍යය පරිග්‍ර‍හයෙන් තුන් කල්හි කාංක්‍ෂාව ඉක්ම සිටි ඤාණය කඞ්ඛාවිතරණ විසුද්ධිය’යි දත යුතු <strong>යථාභූතඤාණය</strong> යි ද එයට ම නමි.</p><p><strong>විස්තර</strong>:- යට කී <strong>සොළොස් විචිකිච්ඡාව</strong> ද, <strong>බුදුන්</strong> කෙරෙහි සැක කරයි, යනාදී අට තැන්හි <strong>විචිකිච්ඡාව</strong> ද දෙ සැට <strong>දෘෂ්ටිය</strong> ද ඉක්ම සිටි හෙයින් කඞ්ඛාවිතනරණ විසුදධි යැයි ද, ධර්‍ම නම් ඵලයැ, එයට ප්‍ර‍ත්‍යය වූයේ ධර්‍මස්ථිති යැයි (ප්‍ර‍ත්‍යය ධර්‍මයයි) ඒ ප්‍ර‍ත්‍යය ධර්‍මයන් පිරිසිඳ දන්නා හෙයින් <strong>ධම්මට්ඨිතිඤාණ</strong> යැයි ද, සංස්කාර ධර්‍මයන් ගේ යථාස්වභාවය වූ අනිත්‍යාදිය දන්නා හෙයින් <strong>යථාභූතඤාණ</strong> යැයි ද <strong>සම්‍යක් දර්‍ශන</strong> යැයි ද මෙයට ම නමි, එයින් වදාළහ. </p><p><strong>“අවිජ්ජා පච්චයො, සංඛාරා, පච්චයසමුප්පන්නා, අභොපෙතෙ ධම්මා පච්චයසමුප්පන්තාති පච්චයපරිග්ගහෙ පඤ්ඤා ධම්මඨිති ඤාණන්ති</strong>”<sup><a href="#footnote-746" id="footnote-ref-746" class="footnote-ref">[2]</a></sup> ‘අවිද්‍යාව හෙත්‍වාදී වශයෙන් සංස්කාරයනට ප්‍ර‍ත්‍යය වේ. සංස්කාර දෙකම ප්‍ර‍ත්‍යය සමුත්පන්න යයි ප්‍ර‍ත්‍යය පිරිසිඳ දැනීම් වශයෙන් පැවැති ඥානය <strong>ධර්‍මස්තිති ඥානය</strong> නම් වේ. </p><p>ප්‍ර‍ශ්නය : අනිත්‍ය වශයෙන් මෙනෙහි කරන්නේ කවර ධර්‍ම කෙනෙකුන් තතු සේ දනී ද, දකී ද</p><p>උත්තරය : අනිත්‍ය වශයෙන් මෙනෙහි කරන්නේ නිමිත්ත සඞ්ඛ්‍යාත පඤ්චස්කන්ධය තතු සේ දනී, දකී. ඝන සංඥා ප්‍ර‍වෘත්තියට වස්තු හෙයින් නිමිත්ත නම් වේ. එහෙයින් <strong>සම්‍යක් දර්‍ශනය</strong> යි කියති. </p><p>ප්‍ර‍ශ්නය : ඕහට සම්‍යක් දර්‍ශනය කෙසේ වේ ද?</p><p>උත්තර : සංස්කාර විෂයෙහි නිත්‍යනා ලේශයකුදු නැති හෙයින් අනිත්‍ය වශයෙන් බලන්නාහට තතු සේ වැටහේ. එහෙයින් <strong>සම්‍යක් දර්‍ශනය</strong> වේ.</p><p>ප්‍ර‍ශ්නය : කෙසේ ප්‍ර‍ත්‍යක්‍ෂයෙන් දත් දේ අනු වැ යාමෙන් සර්‍ව ධර්‍මයෝ අනිත්‍ය වශයෙන් දක්නා ලද්දෝ වෙත් ද</p><p>උත්තරය : වර්‍තමාන ස්කන්ධයෙහි මෙන් අතීත - අනාගත ස්කන්ධයෙහි ද න්‍යාය වශයෙන් එළවා <strong>සියලු සංස්කාර අනිත්‍යය යි</strong> මනාව දර්‍ශනය වේ. </p><p>ප්‍ර‍ශ්නය : සැකය කොතැන්හි ප්‍ර‍හීණ වේ ද</p><p>උත්තරය : <strong>බුද්ධාදි</strong> <strong>අට තන්හි ද, ෂෝටශ (16) </strong>විචිකිච්ඡාස්ථාන යෙහි ද - (<strong>ද්වාෂෂ්ටි (62) දෘෂ්ටියෙහි ද</strong>, පිහිටි කාංක්‍ෂාව ප්‍ර‍හීන වේ. (විස්තර ටීකාහි වේ.)</p><p>ප්‍ර‍ශ්නය:- දුඃඛ වශයෙන් මෙනෙහි කරන්නේ කවර ධර්‍ම කෙනෙක් තතු සේ දනී ද, දකී ද</p><p>උත්තරය : දුක් වශයෙන් මෙනෙහි කරනුයේ උපාදින්න නම් වූ ස්කන්ධ ප්‍ර‍වෘත්තිය ක්ලෙශාභිසංස්කාරයන් විසින් පවත්වන හෙයින් අතිශයින් දුක්යැ යි දැනීම-දැකීම (වැටහීම) වේ. සෙස්ස ද මෙසේ යි.</p><p>ප්‍ර‍ශ්නය:- අනාත්ම වශයෙන් මෙනෙහි කරන්නේ කවර ධර්‍මයන් තතු සේ දනී, ද දකී ද</p><p>උත්තරය:- අනාත්ම වශයෙන් මෙනෙහි  කරන්නේ නිම්ත්ත ප්‍ර‍වෘත්තිය යි කියන ලද අධ්‍යාත්ම වූ ද, බාහිර වූ ද, සියලු සප්‍ර‍ත්‍යය නාම-රූප ධර්‍මයන් තතු සේ දනී, දකී, සෙස්ස ද මෙසේ මැ යි. මෙහි කාංක්‍ෂා ප්‍ර‍හීණ වේ.</p><ol class="footnotes"><li id="footnote-745"><p> *(මනොධාතු) පඤ්චද්වාරාවර්‍ජනය	+(සක්විණැන) ඉන්=පඤ්චද්‍වාරාවර්‍ජනයෙන්</p><p>ඒ පඤ්චද්වාරාවර්‍ජනයට		චුති සිත</p><p> චුති ප්‍ර‍තිසන්ධි අතර		චුතිසිතට හා ප්‍ර‍තිසන්ධි සිතට අතර		</p><p> චුති සිතින්			ප්‍ර‍තිසන්ධි සිත <a href="#footnote-ref-745">↑</a></p></li><li id="footnote-746"><p> ප:ම: ඤාණ කථා 50 (බුරුම) <a href="#footnote-ref-746">↑</a></p></li></ol><nav class="bottom"><a class="button prev" href="21-2.html"><i class="material-icons">arrow_back</i>සොළොස් විචිකිච්ඡා ප්‍රහාණය 	</a><a class="button next" href="21-4.html">චුල්ලසොතාපන්න <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>