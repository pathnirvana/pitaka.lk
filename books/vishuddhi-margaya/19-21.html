<!DOCTYPE html>
<html>
<head>
    <meta charset="UTF-8">
    <title>15. ආහාර ප්‍ර‍ත්‍යය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="15. ආහාර ප්‍ර‍ත්‍යය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#19-21"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a></nav><div class="heading-bar"><h2>15. ආහාර ප්‍ර‍ත්‍යය</h2><i class="material-icons share-icon" file-name="19-21.html">share</i></div><p>රූප-අරූප ධර්‍මයනට උපස්තම්භක භාවයෙන් (රුකුල් දීමෙන්) උපකාරක <strong>කබලීකාරය, ඵස්සය, මනොසඤ්චේතනාය, විඤ්ඤාණය </strong>යන සතර ආහාර ප්‍ර‍ත්‍යය යැ (රූප - අරූප වශයෙන් ආහාර දෙකොටසෙකි.)</p><p><strong>විශේෂ</strong>:- ජනකත්‍වය ඇත ද අරූපාහාරයන්ගේ ද, ආහාරජ රූප සමුට්ඨාපක රූපාහාරයන්ගේ ද, උපස්තම්භකත්‍වය වේ. ජනකත්‍වය නැති කල්හි දු චතුසමුට්ඨානික රූපොපස්තම්භක රූපයාගේද, උපස්තම්භකත්‍වය වේ. එහෙත් උපස්තම්භකත්වය නැති කල්හි ආරයන් ගේ ජනකත්‍වය නැත්නුයි උපස්තම්භකත්‍වය ප්‍ර‍ධානයි. </p><p>තවද:- ‘ආහාර ද උපදනේ ම අවිච්ඡේද විසින් උපස්තම්භනය කෙරෙමින් ම උපදීනුයි’ උපස්තම්භක බවම ආහාර බවම යැයි උපස්තම්භක අර්‍ථයෙන් යැයි කීහු.</p><p>“<strong>කබලීකාරො ආහාරො ඉමස්ස කායස්ස ආහාරපච්චයෙන පච්චයො. අරූපිනො ආහාර සම්පයුත්තකානං ධම්මානං තං සමුඨානානඤ්ච රූපානං ආහාරපච්චයෙන පච්චයො</strong>”<sup><a href="#footnote-659" id="footnote-ref-659" class="footnote-ref">[1]</a></sup> කබලිඞ්කාරාහාර සඞ්ඛ්‍යාත (ඕජාව) රූපාහාරය මෙම කයට ආහාර ප්‍ර‍ත්‍යයෙන් ප්‍ර‍ත්‍යය වේ. අරූපි ආහාර තත් සම්ප්‍ර‍යුක්ත අරූපි ධර්‍මයනට ද එයින් උපදනා (චිත්තජ) රූපයනට ද, ආහාර ප්‍ර‍ත්‍යයෙන් ප්‍ර‍ත්‍යය වේ.’</p><p>විශේෂ:- “පටිසන්‍ධික්ඛණෙ විපාකාඛ්‍යාකතා ආහාරා තං සම්පයුත්තකානං ඛන්‍ධාං කටත්තා ච රූපානං ආහාර පච්චයෙන පච්චයො”<sup>1</sup> ප්‍ර‍තිසන්‍ධික්‍ෂණයෙහි විපාක-අඛ්‍යාකත ආහාර (අරූපි ආහාර) සම්ප්‍ර‍යුක්ත ධර්‍මයන්ට ද, තමන් හා උපදනා කර්‍මජ රූපයන්ට ද, ආහාර ප්‍ර‍ත්‍යය වේ. මෙහි රූපාහාරය රූප ධර්‍මයන්ට ද ආහාර ප්‍ර‍ත්‍යය වේ. එය ද චිත්ත සමුඨාන රූපයනට පමණක් නොව ඇතැම් කලෙක කර්‍මජ රූපයනට ද ප්‍ර‍ත්‍යය යන බව ප්‍ර‍ශ්න වාරයෙහි වදාළහ.</p><p>හැල් බීජයෙන් නැගෙන අංකුරය පෘථිවි -අප්-රසාදිය ලැබීමෙන් වැඩෙන්නා සේ කර්‍මයෙන් උපදනා රූපයෝ සෘතු - ආහර ප්‍ර‍ත්‍යය ලැබී පවත්නෝ (වැඩෙන්නෝ) වෙති.</p><p><strong>විස්තර</strong>:- (කබලීකාරාහාරය) තමා පිහිටි රූප කලාපයෙහි අන්‍ය රූපයන්ට ද, අන්‍ය රූප කලාපයන්ට ද ප්‍ර‍ත්‍යය වන චතුසමුට්ඨානික ඕජාව වූ කබලිඞ්කාරාහාරය චතුසමුට්ඨානික රූප පුඤ්ජය වූ මේ කයට උපස්තම්භක වීම් වශයෙන් අවිච්ඡින්න ප්‍ර‍වෘත්තියට උපකාර වේ. <strong>ඵස්ස-මනොසඤ්චෙතනා-විඤ්ඤාණ</strong> යන රූපාහාර තුන <strong>එකුන් අනූ (89) චිත්තය. දෙපනස් (52) චෛතසිකය</strong> යන සම්ප්‍ර‍යුක්ත ධර්‍මයන්ට හා චිත්තජ රූපය, ප්‍ර‍තිසන්‍ධිකර්‍මජ රූපය යන මොවුන්ට ආහාර ප්‍ර‍ත්‍යයෙන් ප්‍ර‍ත්‍ය වේ.</p><p><strong>විශේෂ</strong>:- මෙහි කබලිඞ්කාරාහාරය නමින් බාහිර ඕජවා හා චතුසමුට්ඨානික ඕජාවම ගැනේ. එහෙත් කැබෙලිකොට අනුභව කළ ආහාරය ම ආහාර ප්‍ර‍තයය වීමට සමර්‍ථ වේ. බාහිර ඕජාව එයට සමර්‍ථ නො වේ. එහෙයින් මෙහි ආහාරය යි නො කියා විශේෂයෙන් කබලිඞ්කාරාහාරය යි වදාළහ. </p><p>රූපාහාරයෙහි ජනක- උපස්තම්භක යන ශක්ති දෙක ම ඇත්තේ යැ. බාහිර ඕජාව ආහාරජ රූපයනට ජනක ප්‍ර‍ත්‍යය වේ. එය කර්‍මජ-චිත්තජ-සෘතුජ රූපයනට උපස්තම්භක වේ. ඒ ත්‍රිජ රූපයන්හි ඕජාව චතුසමුඨානික රූපයනට උපස්තම්භක වේ. නොහොත් එක් කලාපයෙකැ ඕජාවට ඒ කලාපයේ රූපයන්ට ජනක ප්‍ර‍ත්‍යය වේ. අන්‍ය රූප කලාපයන්ට උපස්තම්භක ප්‍ර‍ත්‍යය වේ. </p><ol class="footnotes"><li id="footnote-659"><p> ප:ප: පඤ්හවාර 6 <a href="#footnote-ref-659">↑</a></p></li></ol><nav class="bottom"><a class="button prev" href="19-20.html"><i class="material-icons">arrow_back</i>14. විපාක ප්‍ර‍ත්‍යය</a><a class="button next" href="19-22.html">16. ඉන්‍ද්‍රිය ප්‍ර‍ත්‍යය <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>