<!DOCTYPE html>
<html>
<head>
    <meta charset="UTF-8">
    <title>9. උපනිශ්‍ර‍ය ප්‍ර‍ත්‍යය - විශුද්ධි මාර්ගය</title>
    <meta name="description" content="විශුද්ධි මාර්ගය - මාතර ධර්මවංශ හිමි">
    <meta property="og:type" content="article">
    <meta property="og:title" content="9. උපනිශ්‍ර‍ය ප්‍ර‍ත්‍යය - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#19-15"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a></nav>
  <div class="heading-bar">
    <h2>9. උපනිශ්‍ර‍ය ප්‍ර‍ත්‍යය</h2><i class="material-icons star-icon undefined" data-bookmark="{&quot;ids&quot;:[19,15],&quot;headings&quot;:[&quot;17. පඤ්ඤාභූමි නිර්දේශය - පටිච්ච සමුප්පාදය&quot;,&quot;9. උපනිශ්‍ර‍ය ප්‍ර‍ත්‍යය&quot;],&quot;book&quot;:{&quot;name&quot;:&quot;විශුද්ධි මාර්ගය&quot;,&quot;folder&quot;:&quot;vishuddhi-margaya&quot;}}">star_outline</i><i class="material-icons share-icon" file-name="19-15.html">share</i>
  </div>
  <p>හේතුව හා සම්බන්‍ධ පැවැතුම් හෙයින් තමා (හේතුව) ඵලය විසින් ආශ්‍රිත වූයේ (ප්‍ර‍තික්‍ෂේප නොකරන ලද්දේ) <b>නිශ්‍ර‍ය</b> නමි. බලසම්පන්න වූ නිශ්‍ර‍ය <b>උපනිශ්‍ර‍ය යැ</b>. බලවත් ආයාසය උපායාසය මෙනි. එහෙයින් බලවත් කාරණ භාවෙන් උපාකාරක ධර්‍මය <b>උපනිශ්‍ර‍ය ප්‍ර‍ත්‍යය යැ</b>. </p>
  <p>එය</p>
  <p><b>(1) ආලම්බනොපනිශ්‍ර‍ය යැ.</b></p>
  <p><b>(2) අනන්තරොපනිශ්‍ර‍ය යැ.</b></p>
  <p>(3) <b>ප්‍ර‍කෘතොපනිශ්‍ර‍ය යැ</b> ත්‍රිවිධ වේ.</p>
  <p>(1) “<b>දානං දත්‍වා සීලං සමාදියිත්‍වා - තං ගරුං කත්‍වා පච්චවෙක්ඛති”<sup><a href="#footnote-651" id="footnote-ref-651" class="footnote-ref">[1]</a></sup></b> දන් දී, සිල් සමාදන් වැ ඒ ගරු කොට ප්‍ර‍ත්‍යවේක්‍ෂා කෙරේ.</p>
  <p><b>“පුබ්බෙ සුචිණ්ණානි ගරුං කත්‍වා පච්චවෙක්ඛති”<sup>1</sup></b> ‘පෙර තමා පුරුදු කළ යහපත් ධර්‍ම ගරු කොට අරමුණු කෙරේ.’</p>
  <p><b>“ඣානා වුට්ඨාය ඣානං ගරුං කත්‍වා පච්චවෙක්ඛති”<sup>1</sup></b> ‘ධ්‍යානයෙන් නැගී සිට ධ්‍යානය ගරු කොට ප්‍ර‍ත්‍යවේක්‍ෂා කෙරේ.</p>
  <p>“<b>සෙක්ඛා ගොත්‍ර‍භූං ගරුං කත්‍වා පච්චවෙක්ඛති</b>”<sup>1</sup> සෝතාපන්නයෝ (ඒ මාර්‍ගයට) ගෝත්‍ර‍භූ සිත ගරු කොට ප්‍ර‍ත්‍යවේක්‍ෂා කෙරෙති.’</p>
  <p><b>“වොදානං ගරුං කත්‍වා පච්චවෙක්ඛති”<sup>1</sup></b> සකදාගාමි අනාගාමීහු <b>වොදානය</b> ගරු කොට මෙනෙහි කෙරෙති.’</p>
  <p>“<b>සෙක්ඛාග්ග වුට්ඨහිත්‍වා මග්ගං ගරුං කවො පච්චවෙක්ඛති</b>” ‘සෝතාපන්නාදීහු මාර්‍ගයෙන් නැගී <b>ඒ මාර්‍ගය</b> <b>ගුරු කොට</b> ප්‍ර‍ත්‍යවේක්‍ෂා කරත්’ මේ ආදී ක්‍ර‍මයෙන් <b>ආලම්බනෝපනිශ්‍ර‍ය</b> ආලම්බනාධිපතිය හා නො වෙනස් වැ බෙදන ලදී. </p>
  <p>යම් අරමුණක් ගරු කොට චිත්ත-චෛතසික ධර්‍ම උපදී නම් ඒ ආලම්බනය (නියමෙන්) ඒ චිත්ත - චෛතසික ධර්‍මයනට ආලම්බනන් අතුරින් බලවත් ආම්බනය වේ. මෙසේ ගරු කොට ගැනීමෙන් එය <b>ආලම්බනාධිපති ප්‍ර‍ත්‍යය</b> ද වේ. </p>
  <p>බලවත් වූ හේතුභාවයෙන් ආලම්බනොපනිශ්‍ර‍ය වේ. මේ විශේෂයෙ යි.</p>
  <p>(2) බලවත් සේ අනන්තර වීම අනන්තරරොපනිශ්‍ර‍ය යැ. භෙද අනන්තර ප්‍ර‍ත්‍යය මෙනි. </p>
  <p><b>“පුරිමා පුරිමා කුසලා ඛන්‍ධා පච්ඡිමානං පච්ඡිමානං කුසලානං ඛන්‍ධානං උපනිස්සයපච්චයෙන පච්චයො”<sup><a href="#footnote-652" id="footnote-ref-652" class="footnote-ref">[2]</a></sup></b> ‘පූර්‍ව-පූර්‍ව කුශල ස්කන්‍ධ පසු වැ පසු වැ උපදනා කුශල ස්කන්‍ධයනට උපනිශ්‍ර‍ය ප්‍ර‍ත්‍යයෙන් ප්‍ර‍ත්‍යය වේ’ යනාදි ක්‍ර‍මයෙන් අනන්තර ප්‍ර‍ත්‍යය හා අවිශේෂයෙන් බෙදන ලදී. </p>
  <p><b>විශේෂ</b>:- මාතිකා නිකේඛපයෙහි <b>“චක්ඛු විඤ්ඤාණ ධාතු තං සම්පයුත්තකා ච ධම්මා මනොධාතුයා තං සම්පයුත්තකා නං ච ධම්මානං අනන්තර පච්චයෙන පච්චයො”<sup><a href="#footnote-653" id="footnote-ref-653" class="footnote-ref">[3]</a></sup></b> ‘චක්ඛුවිඤ්ඤාණ ධාතුව තත් සම්ප්‍ර‍යුක්ත ධර්‍ම ද, මනො ධාතුවට හා තත් සම්ප්‍ර‍යුක්ත ධර්‍මයනට ද අනන්තර ප්‍රත්‍යයෙන් ප්‍ර‍ත්‍ය වේ.’‍ යනාදී ක්‍ර‍මයෙන් අනන්තර ප්‍ර‍ත්‍යයට ද.</p>
  <p><b>“පුරිමා - පෙ- උපනිස්සයපච්චයෙන පච්චයො”</b> යි (අර්‍ථ පෙර කී සේ යි.) යනාදීන් උපනිශ්‍ර‍ය ප්‍ර‍ත්‍යයට ද ආ හෙයින් නික්‍ෂපයෙහි විශේෂ ඇති පූර්‍ව නය අව්‍යාකෘත ධර්‍ම වශයෙන් ද, දෙවන නය කුශලාදී වශයෙන් ද, ප්‍ර‍වෘත්ත හෙයින් ද නික්‍ෂේපයෙහි විශේෂය ඇති. ඒ නික්‍ෂේප විශේෂය ද අර්‍ථ වශයෙන් ඒකී භාවයට යේ. එසේ ඇති කල්හුදි තම තමාට අනතුරුවැ සුදුසු චිතේතාත්පාදයක් ඉපදීමෙහි සමර්‍ථ බැවින් අනන්තර ප්‍ර‍ත්‍යය බව ද, පූර්‍ව චිතේතාත්පාදනය පශ්චිම - පශ්චිම චිතේතාත්පාදයට බලවත් වන හෙයින්ද <b>අනන්තරොපනිශ්‍ර‍ය</b> බව ද දතයුතු.</p>
  <p><b>විශේෂ</b>:- හේතු ප්‍ර‍ත්‍යාදිය අතුරින් යම් යම් ප්‍ර‍ත්‍යය නැතිවැ ද සිත් උපදී.</p>
  <p>එහෙත් අනතුරු සිතක් නැති වැ සිත් නූපදනා හෙයින් ඒ බලවත් ප්‍ර‍ත්‍යය යැ. මෙසේ ඒ ඒ සිතට අනතුරුවැ සුදුසු සිත් ඉපදීම් වශයෙන් <b>අනන්තර ප්‍ර‍ත්‍ය</b> ද, බලවත් උපකාර වශයෙන් <b>අනන්තරරොපනිශ්‍ර‍යය</b> ද දත යුතු. </p>
  <p>(3) ප්‍ර‍කෘතොපනිශ්‍ර‍ය, (ප්‍ර‍කෘත උපනිශ්‍ර‍ය = ප්‍ර‍කෘතොපනිශ්‍ර‍ය) මෙහි ප්‍ර‍කෘත නම් - තමා සතන්හි නිපදවන ලද ශ්‍ර‍ධා ශීලාදිය හෝ උපභෝග කරන ලද භෝජන - සෘතු ආදිය යි.</p>
  <p>ප්‍ර‍කෘතියෙන් (ප්‍ර‍ත්‍යායාන්තර රහිත බැවින්) හෝ බලවත් උපනිශ්‍ර‍යම <b>ප්‍ර‍කෘතොපනිශ්‍ර‍ය</b> යි. ආරම්මණ - අනන්තරයන් හා මිශ්‍ර‍ නො වූ යේ <b>ප්‍ර‍කෘතොපනිශ්‍ර‍ය</b> යැ යන අර්‍ථය යි “ශ්‍ර‍ද්ධාව (මෙලොව පරලොව සැප ලැබේ. යන ඇදහීම) නිසා ශ්‍ර‍ද්ධාව උපනිශ්‍ර‍ය කොට දන්දේ; සිල් රකී; සමාපත්ති උපදවයි. සීල-ශ්‍රැත-ත්‍යාග-ප්‍ර‍ඥා නිසා දන්දේ; පෙහෙවස් රකී; ධ්‍යාන - විදර්‍ශනා -මාර්‍ග අභිඥා-සමාපත්ති උපදව යි. ශ්‍ර‍ද්‍ධා- ශීල ශ්‍රැත- ත්‍යාග-ප්‍ර‍ඥාවෝ, ශ්‍ර‍ද්‍ධා- ශීල-ශ්‍රැත-ත්‍යාග ප්‍ර‍ඥාවනට උපනිශ්‍ර‍ය ප්‍ර‍ත්‍යයෙන් ප්‍ර‍ත්‍යය වේ.”<sup><a href="#footnote-654" id="footnote-ref-654" class="footnote-ref">[4]</a></sup> යයි යනාදි ක්‍ර‍මයෙන් අනේක ප්‍ර‍කාරයන් ප්‍ර‍භේද දත යුතු මෙසේ මේ ශ්‍ර‍ද්ධාදිය <b>ප්‍ර‍කෘතොපනිශ්‍ර‍ය</b> නමි. </p>
  <ol class="footnotes">
    <li id="footnote-651">
      <p> ප:ප: පඤ්හවාර 102 <a href="#footnote-ref-651">↑</a></p>
    </li>
    <li id="footnote-652">
      <p> ප:ප: පඤ්හවාර 102 <a href="#footnote-ref-652">↑</a></p>
    </li>
    <li id="footnote-653">
      <p> ප:ප: පච්චය නිද්දෙස 2 <a href="#footnote-ref-653">↑</a></p>
    </li>
    <li id="footnote-654">
      <p> ප:ප: පච්චය නිද්දෙස 104 <a href="#footnote-ref-654">↑</a></p>
    </li>
  </ol>
  <nav class="bottom"><a class="button prev" href="19-14.html"><i class="material-icons">arrow_back</i>8. නිශ්‍ර‍ය ප්‍ර‍ත්‍යය.</a><a class="button next" href="19-16.html">10. පුරෙජාත ප්‍ර‍ත්‍යය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>