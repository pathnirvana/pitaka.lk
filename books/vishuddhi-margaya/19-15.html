<!DOCTYPE html>
<html>
<head>
    <meta charset="UTF-8">
    <title>9. උපනිශ්‍ර‍ය ප්‍ර‍ත්‍යය - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="9. උපනිශ්‍ර‍ය ප්‍ර‍ත්‍යය - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/9. උපනිශ්‍ර‍ය ප්‍ර‍ත්‍යය - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/9. උපනිශ්‍ර‍ය ප්‍ර‍ත්‍යය - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">9. උපනිශ්‍ර‍ය ප්‍ර‍ත්‍යය - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/9. උපනිශ්‍ර‍ය ප්‍ර‍ත්‍යය - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#19-15"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a></nav><div class="heading-bar"><h2>9. උපනිශ්‍ර‍ය ප්‍ර‍ත්‍යය</h2><i class="material-icons share-icon" mat-icon="share" file-name="19-15.html"></i></div><p>හේතුව හා සම්බන්‍ධ පැවැතුම් හෙයින් තමා (හේතුව) ඵලය විසින් ආශ්‍රිත වූයේ (ප්‍ර‍තික්‍ෂේප නොකරන ලද්දේ) <strong>නිශ්‍ර‍ය</strong> නමි. බලසම්පන්න වූ නිශ්‍ර‍ය <strong>උපනිශ්‍ර‍ය යැ</strong>. බලවත් ආයාසය උපායාසය මෙනි. එහෙයින් බලවත් කාරණ භාවෙන් උපාකාරක ධර්‍මය <strong>උපනිශ්‍ර‍ය ප්‍ර‍ත්‍යය යැ</strong>. </p><p>එය</p><p><strong>(1)	ආලම්බනොපනිශ්‍ර‍ය යැ.</strong></p><p><strong>(2)	අනන්තරොපනිශ්‍ර‍ය යැ.</strong></p><p>(3)	<strong>ප්‍ර‍කෘතොපනිශ්‍ර‍ය යැ</strong> ත්‍රිවිධ වේ.</p><p>(1) “<strong>දානං දත්‍වා සීලං සමාදියිත්‍වා - තං ගරුං කත්‍වා පච්චවෙක්ඛති”<sup><a href="#footnote-651" id="footnote-ref-651" class="footnote-ref">[1]</a></sup></strong> දන් දී, සිල් සමාදන් වැ ඒ ගරු කොට ප්‍ර‍ත්‍යවේක්‍ෂා කෙරේ.</p><p><strong>“පුබ්බෙ සුචිණ්ණානි ගරුං කත්‍වා පච්චවෙක්ඛති”<sup>1</sup></strong> ‘පෙර තමා පුරුදු කළ යහපත් ධර්‍ම ගරු කොට අරමුණු කෙරේ.’</p><p><strong>“ඣානා වුට්ඨාය ඣානං ගරුං කත්‍වා පච්චවෙක්ඛති”<sup>1</sup></strong> ‘ධ්‍යානයෙන් නැගී සිට ධ්‍යානය ගරු කොට ප්‍ර‍ත්‍යවේක්‍ෂා කෙරේ.</p><p>“<strong>සෙක්ඛා ගොත්‍ර‍භූං ගරුං කත්‍වා පච්චවෙක්ඛති</strong>”<sup>1</sup> සෝතාපන්නයෝ (ඒ මාර්‍ගයට) ගෝත්‍ර‍භූ සිත ගරු කොට ප්‍ර‍ත්‍යවේක්‍ෂා කෙරෙති.’</p><p><strong>“වොදානං ගරුං කත්‍වා පච්චවෙක්ඛති”<sup>1</sup></strong> සකදාගාමි අනාගාමීහු <strong>වොදානය</strong> ගරු කොට මෙනෙහි කෙරෙති.’</p><p>“<strong>සෙක්ඛාග්ග වුට්ඨහිත්‍වා මග්ගං ගරුං කවො පච්චවෙක්ඛති</strong>” ‘සෝතාපන්නාදීහු මාර්‍ගයෙන් නැගී <strong>ඒ මාර්‍ගය</strong> <strong>ගුරු කොට</strong> ප්‍ර‍ත්‍යවේක්‍ෂා කරත්’ මේ ආදී ක්‍ර‍මයෙන් <strong>ආලම්බනෝපනිශ්‍ර‍ය</strong> ආලම්බනාධිපතිය හා නො වෙනස් වැ බෙදන ලදී. </p><p>යම් අරමුණක් ගරු කොට චිත්ත-චෛතසික ධර්‍ම උපදී නම් ඒ ආලම්බනය (නියමෙන්) ඒ චිත්ත - චෛතසික ධර්‍මයනට ආලම්බනන් අතුරින් බලවත් ආම්බනය වේ. මෙසේ ගරු කොට ගැනීමෙන් එය <strong>ආලම්බනාධිපති ප්‍ර‍ත්‍යය</strong> ද වේ. </p><p>බලවත් වූ හේතුභාවයෙන් ආලම්බනොපනිශ්‍ර‍ය වේ. මේ විශේෂයෙ යි.</p><p>(2) බලවත් සේ අනන්තර වීම අනන්තරරොපනිශ්‍ර‍ය යැ. භෙද අනන්තර ප්‍ර‍ත්‍යය මෙනි. </p><p><strong>“පුරිමා පුරිමා කුසලා ඛන්‍ධා පච්ඡිමානං පච්ඡිමානං කුසලානං ඛන්‍ධානං උපනිස්සයපච්චයෙන පච්චයො”<sup><a href="#footnote-652" id="footnote-ref-652" class="footnote-ref">[2]</a></sup></strong> ‘පූර්‍ව-පූර්‍ව කුශල ස්කන්‍ධ පසු වැ පසු වැ උපදනා කුශල ස්කන්‍ධයනට උපනිශ්‍ර‍ය ප්‍ර‍ත්‍යයෙන් ප්‍ර‍ත්‍යය වේ’ යනාදි ක්‍ර‍මයෙන් අනන්තර ප්‍ර‍ත්‍යය හා අවිශේෂයෙන් බෙදන ලදී. </p><p><strong>විශේෂ</strong>:- මාතිකා නිකේඛපයෙහි <strong>“චක්ඛු විඤ්ඤාණ ධාතු තං සම්පයුත්තකා ච ධම්මා මනොධාතුයා තං සම්පයුත්තකා නං ච ධම්මානං අනන්තර පච්චයෙන පච්චයො”<sup><a href="#footnote-653" id="footnote-ref-653" class="footnote-ref">[3]</a></sup></strong> ‘චක්ඛුවිඤ්ඤාණ ධාතුව තත් සම්ප්‍ර‍යුක්ත ධර්‍ම ද, මනො ධාතුවට හා තත් සම්ප්‍ර‍යුක්ත ධර්‍මයනට ද අනන්තර ප්‍රත්‍යයෙන් ප්‍ර‍ත්‍ය වේ.’‍ යනාදී ක්‍ර‍මයෙන් අනන්තර ප්‍ර‍ත්‍යයට ද.</p><p><strong>“පුරිමා - පෙ- උපනිස්සයපච්චයෙන පච්චයො”</strong> යි (අර්‍ථ පෙර කී සේ යි.) යනාදීන් උපනිශ්‍ර‍ය ප්‍ර‍ත්‍යයට ද ආ හෙයින් නික්‍ෂපයෙහි විශේෂ ඇති පූර්‍ව නය අව්‍යාකෘත ධර්‍ම වශයෙන් ද, දෙවන නය කුශලාදී වශයෙන් ද, ප්‍ර‍වෘත්ත හෙයින් ද නික්‍ෂේපයෙහි විශේෂය ඇති. ඒ නික්‍ෂේප විශේෂය ද අර්‍ථ වශයෙන් ඒකී භාවයට යේ. එසේ ඇති කල්හුදි තම තමාට අනතුරුවැ සුදුසු චිතේතාත්පාදයක් ඉපදීමෙහි සමර්‍ථ බැවින් අනන්තර ප්‍ර‍ත්‍යය බව ද, පූර්‍ව චිතේතාත්පාදනය පශ්චිම - පශ්චිම චිතේතාත්පාදයට බලවත් වන හෙයින්ද <strong>අනන්තරොපනිශ්‍ර‍ය</strong> බව ද දතයුතු.</p><p><strong>විශේෂ</strong>:- හේතු ප්‍ර‍ත්‍යාදිය අතුරින් යම් යම් ප්‍ර‍ත්‍යය නැතිවැ ද සිත් උපදී.</p><p>එහෙත් අනතුරු සිතක් නැති වැ සිත් නූපදනා හෙයින් ඒ බලවත් ප්‍ර‍ත්‍යය යැ. මෙසේ ඒ ඒ සිතට අනතුරුවැ සුදුසු සිත් ඉපදීම් වශයෙන් <strong>අනන්තර ප්‍ර‍ත්‍ය</strong> ද, බලවත් උපකාර වශයෙන් <strong>අනන්තරරොපනිශ්‍ර‍යය</strong> ද දත යුතු. </p><p>(3) ප්‍ර‍කෘතොපනිශ්‍ර‍ය, (ප්‍ර‍කෘත උපනිශ්‍ර‍ය = ප්‍ර‍කෘතොපනිශ්‍ර‍ය) මෙහි ප්‍ර‍කෘත නම් - තමා සතන්හි නිපදවන ලද ශ්‍ර‍ධා ශීලාදිය හෝ උපභෝග කරන ලද භෝජන - සෘතු ආදිය යි.</p><p>ප්‍ර‍කෘතියෙන් (ප්‍ර‍ත්‍යායාන්තර රහිත බැවින්) හෝ බලවත් උපනිශ්‍ර‍යම <strong>ප්‍ර‍කෘතොපනිශ්‍ර‍ය</strong> යි. ආරම්මණ - අනන්තරයන් හා මිශ්‍ර‍ නො වූ යේ <strong>ප්‍ර‍කෘතොපනිශ්‍ර‍ය</strong> යැ යන අර්‍ථය යි “ශ්‍ර‍ද්ධාව (මෙලොව පරලොව සැප ලැබේ. යන ඇදහීම) නිසා ශ්‍ර‍ද්ධාව උපනිශ්‍ර‍ය කොට දන්දේ; සිල් රකී; සමාපත්ති උපදවයි. සීල-ශ්‍රැත-ත්‍යාග-ප්‍ර‍ඥා නිසා දන්දේ; පෙහෙවස් රකී; ධ්‍යාන - විදර්‍ශනා -මාර්‍ග අභිඥා-සමාපත්ති උපදව යි. ශ්‍ර‍ද්‍ධා- ශීල ශ්‍රැත- ත්‍යාග-ප්‍ර‍ඥාවෝ, ශ්‍ර‍ද්‍ධා- ශීල-ශ්‍රැත-ත්‍යාග ප්‍ර‍ඥාවනට උපනිශ්‍ර‍ය ප්‍ර‍ත්‍යයෙන් ප්‍ර‍ත්‍යය වේ.”<sup><a href="#footnote-654" id="footnote-ref-654" class="footnote-ref">[4]</a></sup> යයි යනාදි ක්‍ර‍මයෙන් අනේක ප්‍ර‍කාරයන් ප්‍ර‍භේද දත යුතු මෙසේ මේ ශ්‍ර‍ද්ධාදිය <strong>ප්‍ර‍කෘතොපනිශ්‍ර‍ය</strong> නමි. </p><ol class="footnotes"><li id="footnote-651"><p> ප:ප: පඤ්හවාර 102 <a href="#footnote-ref-651">↑</a></p></li><li id="footnote-652"><p> ප:ප: පඤ්හවාර 102 <a href="#footnote-ref-652">↑</a></p></li><li id="footnote-653"><p> ප:ප: පච්චය නිද්දෙස 2 <a href="#footnote-ref-653">↑</a></p></li><li id="footnote-654"><p> ප:ප: පච්චය නිද්දෙස 104 <a href="#footnote-ref-654">↑</a></p></li></ol><nav class="bottom"><a class="button prev" href="19-14.html"><i class="material-icons" mat-icon="arrow_back"></i>8. නිශ්‍ර‍ය ප්‍ර‍ත්‍යය.</a><a class="button next" href="19-16.html">10. පුරෙජාත ප්‍ර‍ත්‍යය <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>