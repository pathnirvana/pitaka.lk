<!DOCTYPE html>
<html>
<head>
    <meta charset="UTF-8">
    <title>8. ජාති ආදීන් ගේ නිශ්චය වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="8. ජාති ආදීන් ගේ නිශ්චය වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/8. ජාති ආදීන් ගේ නිශ්චය වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/8. ජාති ආදීන් ගේ නිශ්චය වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">8. ජාති ආදීන් ගේ නිශ්චය වශයෙන් - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/8. ජාති ආදීන් ගේ නිශ්චය වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#18-2-8"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons" mat-icon="navigate_next"></i><a class="button" href="18-2.html">2. සත්‍ය නිර්‍දෙශය</a></nav><div class="heading-bar"><h3>8. ජාති ආදීන් ගේ නිශ්චය වශයෙන්</h3><i class="material-icons share-icon" mat-icon="share" file-name="18-2-8.html"></i></div><p><strong>ආර්‍ය්‍ය සත්‍යයන් වදාරන භාග්‍යවතුන් වහන්සේ ඉපදීම දුකය, දිරීම දුකය, මරණය දුකය, සෝක, පරිදේව, කායික දුක, දොම්නස, දැඩි ආයාසය, යන මොහු ද අප්‍රියයන් හා එක්වීම ද, ප්‍රියයන්ගෙන් වෙන්වීම ද, කැමැති දැය නො ලැබීම ද, සැකෙවින් පඤ්ච උපාදාන ස්කන්‍ධයෝම ද දුක්යහ යි දුඃඛ නිර්දේශයෙහි<sup><a href="#footnote-537" id="footnote-ref-537" class="footnote-ref">[1]</a></sup> </strong>දොළොස් (12) ධර්මයක් ද,<strong> </strong></p><p><strong>පුනර්‍භවය ගෙන දෙන, සිත් අලවන, ඒ ඒ ස්ථානයෙහි ඇලෙන සුලු වූ යම් තෘෂ්ණාවක් වේ ද, ඒ වනාහි කාම තෘෂ්ණා, භවතෘෂ්ණා, විභවතෘෂ්ණායැ යි සමුදය නිර්දේශයෙහි<sup>1</sup> ත්‍රිවිධ තෘෂ්ණාවක්ද,</strong></p><p><strong>ඒ තෘෂ්ණාව නිරවශේෂයෙන් නිරුද්ධ කිරීම වූ, බැහැර කිරීම වූ, මුදාහැරීම වූ, මිදීම වූ, ආලය නො කිරීම වූ, නිර්‍වාණ යැ යි මෙසේ නිරෝධ සත්‍යනිර්දේශයෙහි<sup>1</sup> අර්‍ථ වශයෙන් එකම නිර්‍වාණයක් ද,</strong></p><p><strong>දුක්ඛ නිරොධගාමිනී ප්‍ර‍තිපදාර්‍ය්‍යසත්‍යය කවර ද සම්මා දිට්ඨිය - පෙ- සම්මාසමාධිය යි</strong>’ මාර්‍ග නිර්දේශයෙහි<sup>1</sup> අෂ්ට (8) ධර්‍මයක් ද වදාළහ. </p><p><strong>මෙසේ</strong> චතුස්සත්‍ය නිර්දේශයෙහි ජාති ආදි ධර්‍ම වදාළසේක. මේ ජාති ආදීන්ගේ නිශ්චයෙන්ද මෙහි <strong>විනිශ්චය දතයුතු</strong>.</p><p>ඒ මෙසේ යි:- මේ ජාති ශබ්දය “<strong>එකම්පිජාතිං ද්‍වෙපි ජාතියො</strong>”<sup><a href="#footnote-538" id="footnote-ref-538" class="footnote-ref">[2]</a></sup> එක ජාතියක් ද, ජාති දෙකක් ද, යන මෙහි භවයෙහි ආයේය. <strong>“අත්‍ථි විසාඛෙ නිඝණ්ඨා නාම සමණජාති”<sup><a href="#footnote-539" id="footnote-ref-539" class="footnote-ref">[3]</a></sup></strong> විසාකාවෙනි, නිඝණ්ඨ නම් ශ්‍ර‍මණ ජාතියෙක් ඇත. යන මෙහි නිකායයෙහි යැ. <strong>“ජාති ද්‍විහි ඛන්‍ධෙහි සංගහීත”<sup><a href="#footnote-540" id="footnote-ref-540" class="footnote-ref">[4]</a></sup></strong> ජාතිය ස්කන්‍ධ දෙකකින් සංගෘහීත ය යන මෙහි සංඛත ලක්‍ෂණයෙහි යැ. <strong>“යං මාතුකුච්ඡිස්මිං. පඨමං චිත්තං උප්පන්නං. පඨමං විඤ්ඤාණං පාතුභූතං තදුපාදාය සාවස්ස ජාති”<sup><a href="#footnote-541" id="footnote-ref-541" class="footnote-ref">[5]</a></sup></strong> මවුකුස පළමුවැ යම් ප්‍ර‍තිසන්‍ධි චිත්තයක් උපන්නේ නම් ප්‍ර‍තිසන්‍ධි විඥානයක් පහළ වී නම් ඒම ඔහුගේ ජාතිය වේ’ යන මෙහි <strong>ප්‍ර‍තිසන්‍ධියෙහි යැ</strong>. <strong>“සම්පති ආනන්‍ද ජාතො බොධිසත්තො”<sup><a href="#footnote-542" id="footnote-ref-542" class="footnote-ref">[6]</a></sup></strong> ‘ආනන්‍දය! මව්කුසින් බිහි වූ බෝධිසත්ත්‍ව තෙමේ’ මෙහි <strong>ප්‍ර‍සූතියෙහි යැ</strong>. “<strong>අක්ඛිත්තො අනුපක්කුඨො ජාතිවාදෙන”<sup><a href="#footnote-543" id="footnote-ref-543" class="footnote-ref">[7]</a></sup></strong> කුල වාදයෙන් බැහැර නො කරන ලද්දේ අවමන් නොකරන ලද්දේ ය’ මෙහි <strong>කුලයෙහි යැ</strong>. <strong>“යතොහං භගිනි අරිසාය ජාතියා ජාතො”<sup><a href="#footnote-544" id="footnote-ref-544" class="footnote-ref">[8]</a></sup></strong> නැගණියනි? මම යම් කලෙක පටන් ආර්‍ය්‍ය ශීලයෙහි පිහිටියෙම් ද, මෙහි <strong>ආර්‍ය්‍ය ශිලයෙහි යැ</strong>.</p><p>මෙසේ මේ <strong>ජාති ශබ්දය</strong> අනේකාර්‍ථ වේ. මෙහි වනාහි මවු කුසල උපදනා සත්ත්‍වයන් ගේ පිළිසිඳීමෙහි සිට මවුකුසින් බිහිවීම තෙක් පැවැති <strong>ස්කන්‍ධයෙහි</strong> වේ. එයින් අන්‍ය ආකාරයකින් උපදනා සත්ත්‍වයන් ගේ <strong>ප්‍ර‍තිසන්‍ධි ස්කන්‍ධයෙහි</strong> මැ වේ යයි දතයුතු. </p><p>මේ වනාහි <strong>පර්‍ය්‍යාය</strong> (සම්මුති) කථායි. <strong>පරමාර්‍ථ</strong> වශයෙන් වනාහි ඒ ඒ තන්හි උපදනා ස්කන්‍ධයන් ගේ ප්‍ර‍ථම පහළවීම <strong>ජාති</strong> නමු. </p><p>එය ඒ ඒ භවයෙහි හටගැනීම් <strong>ලක්‍ෂණය යැ</strong>. එහි <strong>කෘත්‍යය</strong> දුක් එළවීම යැ. අතීත භවයෙන් මේ භවයෙහි හිස් නැගීම <strong>වැටහෙන ආකාරය යැ</strong>. දුක විස්තුරු බව එළවීම හෝ (ඵල) <strong>පච්චුපට්ඨානය යි</strong>. </p><p>කුමක් හෙයින් මේ ජාතිය දුක් වන්නී ද? නොයෙක් දුඃඛයනට වස්තුවන බැවිනි. </p><p>ඒ මෙසේයි:- දුක් නානාප්‍ර‍කාර යැ <strong>දුක්ඛ දුක්ඛ ය, විපරිණාමදුක්ඛය, සඞ්ඛාර දුක්ඛය, පටිච්ඡන්නදුක්ඛය, අපටිච්ඡන්නදුක්ඛය, පරියාය දුක්ඛ ය, නිප්පරියාය දුක්ඛ යයි එයසත් වැදෑරුම් වේ</strong>.</p><p>ඔවුනතුරින් <strong>කායික - චේතසික වේදනාව</strong> ස්වභාව වශයෙන් ද, නාම වශයෙන් ද දුක්වන බැවින් <strong>දුක්ඛ-දුක්ඛ</strong> නම් වේ. </p><p><strong>සුඛවේදනාව</strong> තමා ගේ, පෙරැළීමෙන් දුක් ඉපදීමට හේතුවන බැවින් <strong>විපරිණාම දුක්ඛ</strong> නම් වේ.</p><p><strong>උපෙක්ඛා වේදනාව</strong> ද සෙසු කාම - රූප අරූප යන භවත්‍රයෙහි ප්‍ර‍ත්‍යයයෙන් සකස් වූ ධර්මයන් ඉපදීමෙහි හා විනාශයෙහි පෙළෙන බැවින් <strong>සංස්කාර දුඃඛ</strong> නමි. </p><p><strong>කන්රුදා, ඇස්රුදා, රාගයෙන් හටගන්නා දාහය, කායික චෛතසික ආබාධ</strong> අසා දතමනා හෙයින් හා උපක්‍ර‍ම අප්‍ර‍කට හෙයින් ද <strong>ප්‍ර‍තිච්ඡන්න දුඃඛ </strong>නමි. (අප්‍ර‍කට දුක්ඛය යි ද කියනු ලැබේ.)</p><p>දෙතිස් කම්කටොළ් ආදියෙන් හටගත් ආබාධ නොවි විචාරා මැ දතහැකි හෙයින් ද උපක්‍ර‍මය ප්‍ර‍කට හෙයින් ද <strong>අපටිච්ඡන්න දුඃඛ</strong> නමි. (ප්‍ර‍කට දුකයැයි ද කියනු ලැබේ.)</p><p><strong>දුඃඛ-දුඃඛය හැර සෙසු </strong>ජාත්‍යාදි<strong> සියල්ල දුකට වස්තුවන හෙයින් පර්‍ය්‍යාය (අප්‍ර‍ධාන) දුඃඛ නම් වේ.</strong></p><p><strong>දුඃඛ-දුඃඛය යි කියන කායික චෛතසික </strong>දුඃඛ<strong> වේදනාව නිෂ්පර්‍ය්‍යාය </strong>දුඃඛ<strong> නම් වේ.</strong></p><div class="TOC-container subheadings"><div class="TOC-text" level="2">අනු මාතෘකා</div><div class="TOC-children"><div class="TOC-container" id="18-2-8-1"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-1.html" level="4">1. ජාති දුක</a><i class="material-icons share-icon hover-icon" mat-icon="share" file-name="18-2-8-1.html"></i></div><div class="TOC-children"></div></div><div class="TOC-container" id="18-2-8-2"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-2.html" level="4">2. ජරා දුක</a><i class="material-icons share-icon hover-icon" mat-icon="share" file-name="18-2-8-2.html"></i></div><div class="TOC-children"></div></div><div class="TOC-container" id="18-2-8-3"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-3.html" level="4">3. මරණ දුක</a><i class="material-icons share-icon hover-icon" mat-icon="share" file-name="18-2-8-3.html"></i></div><div class="TOC-children"></div></div><div class="TOC-container" id="18-2-8-4"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-4.html" level="4">4. සෝක</a><i class="material-icons share-icon hover-icon" mat-icon="share" file-name="18-2-8-4.html"></i></div><div class="TOC-children"></div></div><div class="TOC-container" id="18-2-8-5"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-5.html" level="4">5. පරිදේවය</a><i class="material-icons share-icon hover-icon" mat-icon="share" file-name="18-2-8-5.html"></i></div><div class="TOC-children"></div></div><div class="TOC-container" id="18-2-8-6"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-6.html" level="4">6. කායික දුක</a><i class="material-icons share-icon hover-icon" mat-icon="share" file-name="18-2-8-6.html"></i></div><div class="TOC-children"></div></div><div class="TOC-container" id="18-2-8-7"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-7.html" level="4">7. දොම්නස</a><i class="material-icons share-icon hover-icon" mat-icon="share" file-name="18-2-8-7.html"></i></div><div class="TOC-children"></div></div><div class="TOC-container" id="18-2-8-8"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-8.html" level="4">8. උපායාසය</a><i class="material-icons share-icon hover-icon" mat-icon="share" file-name="18-2-8-8.html"></i></div><div class="TOC-children"></div></div><div class="TOC-container" id="18-2-8-9"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-9.html" level="4">9. අප්‍රිය සම්ප්‍රයෝගය</a><i class="material-icons share-icon hover-icon" mat-icon="share" file-name="18-2-8-9.html"></i></div><div class="TOC-children"></div></div><div class="TOC-container" id="18-2-8-10"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-10.html" level="4">10. ප්‍රිය විප්‍රයෝගය</a><i class="material-icons share-icon hover-icon" mat-icon="share" file-name="18-2-8-10.html"></i></div><div class="TOC-children"></div></div><div class="TOC-container" id="18-2-8-11"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-11.html" level="4">11. ඉච්ඡා විඝාතය</a><i class="material-icons share-icon hover-icon" mat-icon="share" file-name="18-2-8-11.html"></i></div><div class="TOC-children"></div></div><div class="TOC-container" id="18-2-8-12"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-12.html" level="4">12. පඤ්චූපදානක්ඛන්‍ධ දුක්ඛය</a><i class="material-icons share-icon hover-icon" mat-icon="share" file-name="18-2-8-12.html"></i></div><div class="TOC-children"></div></div><div class="TOC-container" id="18-2-8-13"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-13.html" level="4">සමුදය සත්‍ය නිර්‍දෙශය (2)</a><i class="material-icons share-icon hover-icon" mat-icon="share" file-name="18-2-8-13.html"></i></div><div class="TOC-children"></div></div><div class="TOC-container" id="18-2-8-14"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-14.html" level="4">නිරෝධ සත්‍යය (3)</a><i class="material-icons share-icon hover-icon" mat-icon="share" file-name="18-2-8-14.html"></i></div><div class="TOC-children"></div></div><div class="TOC-container" id="18-2-8-15"><div class="TOC-text" level="4"><i class="material-icons leaf hover-icon" mat-icon="keyboard_arrow_right"></i><a class="TOC" href="18-2-8-15.html" level="4">දුඃඛනිරෝධගාමිනී ප්‍ර‍තිපදාව (4)</a><i class="material-icons share-icon hover-icon" mat-icon="share" file-name="18-2-8-15.html"></i></div><div class="TOC-children"></div></div></div></div><ol class="footnotes"><li id="footnote-537"><p> සං:නි: සච්චසංයුත්තක 1074 <a href="#footnote-ref-537">↑</a></p></li><li id="footnote-538"><p> වි:ප:ඤාණ විභඞ්ග 258 <a href="#footnote-ref-538">↑</a></p></li><li id="footnote-539"><p> අ:නි:තික නිපාත 125 <a href="#footnote-ref-539">↑</a></p></li><li id="footnote-540"><p> ධා:ක: සංගහාසංගහ 11 <a href="#footnote-ref-540">↑</a></p></li><li id="footnote-541"><p> ම:ව: මහාකඛන්‍ධක 85 <a href="#footnote-ref-541">↑</a></p></li><li id="footnote-542"><p> දී:නි: මහාවග්ග 17 <a href="#footnote-ref-542">↑</a></p></li><li id="footnote-543"><p> අ:නි: තකනිපාත 99 <a href="#footnote-ref-543">↑</a></p></li><li id="footnote-544"><p> ම:නි: මජ්ඣිමපණ්ණාසක 225 <a href="#footnote-ref-544">↑</a></p></li></ol><nav class="bottom"><a class="button prev" href="18-2-7.html"><i class="material-icons" mat-icon="arrow_back"></i>7. ක්‍ර‍ම වශයෙන්</a><a class="button next" href="18-2-8-1.html">1. ජාති දුක <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>