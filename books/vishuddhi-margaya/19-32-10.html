<!DOCTYPE html>
<html>
<head>
    <meta charset="UTF-8">
    <title>10. භව ප්‍ර‍ත්‍යයයෙන් ජාති - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="10. භව ප්‍ර‍ත්‍යයයෙන් ජාති - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/10. භව ප්‍ර‍ත්‍යයයෙන් ජාති - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/10. භව ප්‍ර‍ත්‍යයයෙන් ජාති - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">10. භව ප්‍ර‍ත්‍යයයෙන් ජාති - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/10. භව ප්‍ර‍ත්‍යයයෙන් ජාති - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#19-32-10"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a><i class="material-icons" mat-icon="navigate_next"></i><a class="button" href="19-32.html">ප්‍ර‍ත්‍යය විනිශ්චය</a></nav><div class="heading-bar"><h3>10. භව ප්‍ර‍ත්‍යයයෙන් ජාති</h3><i class="material-icons share-icon" mat-icon="share" file-name="19-32-10.html"></i></div><p>10. ‘භව ප්‍ර‍ත්‍යයයෙන් ජාති වේ’ යනාදීන්හි ජාති ආදීන් ගේ විනිශ්චය සත්‍ය නිර්‍දෙශයෙහි කී නයින් දත යුතුයි. ආදි ශබ්දයෙන් <strong>ජරා-මරණාදි</strong> සියල්ල සංග්‍ර‍හ කරන ලදී. </p><p><strong>විශේෂ</strong>:- මෙහි භව යන්නෙන් කර්‍ම භවය අභිප්‍රේත යැ. ජාතියට ප්‍ර‍ත්‍යය වන්නේ එය යැ. උපපත්ති භවය නො වේ. ඒ කර්‍ම භවය ද <strong>කර්‍ම ප්‍ර‍ත්‍යය, උපනිශ්‍ර‍ය ප්‍ර‍ත්‍යය</strong> යන දෙ ආකාරෙකින් ප්‍ර‍ත්‍යය වේ.</p><p><strong>ප්‍ර‍ශ්නයෙකි</strong>:- භවය ජාතියට ප්‍ර‍ත්‍යය වේයැ යි කෙසේ දත හැකි ද,</p><p><strong>පිළිතුර</strong>:- බාහ්‍ය ප්‍ර‍ත්‍යයන් ගේ සමත්‍වය ඇති කල්හි ද හීන -ප්‍ර‍ණීතතාදී භේදය දක්නා ලැබෙන හෙයිනි. </p><p><strong>විස්තර</strong>:- පීතෘ - මාතෘන් ගේ ශුක්‍ර‍ - ශ්‍රොණිතාදී වාහ්‍ය ප්‍ර‍ත්‍යයන් ගේ සමත්‍වය ඇති කල්හි ද යමක (නිඹුල්) දරුවන් ගේ ද හීන - ප්‍ර‍ණිතතාදි විශේෂ පැනේ. හෙද හැම කල්හි ම හැම සත්ත්‍වයන් ගේම එක සේ නො වන හෙයිනි. හෙද අහෙතුක නො වේ. තවද ඒ හීන - ප්‍ර‍ණීතතා විශේෂය උපදවන්නා වූ සත්ත්‍වයන් ගේ අධ්‍යාත්ම සන්තානයෙහි අනෙක් කාරණයක් නැති හෙයින් කර්‍ම භවය ම හේතු කොට ඇත්තේ ය.</p><p>එයින් වදාළහ : “<strong>කම්මං සත්තෙ විභජති යදිදං හීනප්පණිත්තාය</strong>”<sup><a href="#footnote-717" id="footnote-ref-717" class="footnote-ref">[1]</a></sup> ‘කර්‍මය සත්ත්‍වයන් හීන ප්‍ර‍ණිතතාදි භාවයෙන් බෙදා යැ’යි කියායි. එහෙයින් භවය (කර්‍මය) ජාතියට ප්‍ර‍ත්‍යය වේය යි දත යුතු යි.</p><p>තවද ජාතිය නැති කල්හි ජරා - මරණ හෝ ශෝකාදි ධර්‍ම හෝ නො වන හෙයින් ද, ජාතිය ඇති කල්හි ම ජරා-මරණ දුකින් පහර ලද බාල ජනයාහට ජරා-මරණ හා සම්බන්ධ වූ හෝ ඤාති ව්‍යසනාදි ඒ ඒ දුඃඛ ධර්‍මයෙන් පහර ලද්දාහුට <strong>ජරා-මරණ </strong>ප්‍ර‍තිබද්ධ නො වූ හෝ ශෝකාදිය වන බැවින් ද ජාතිය <strong>ශෝකාදියට ද ප්‍ර‍ත්‍යය වේ ය යි </strong>දත යුතු.</p><p>මේ <strong>ජාතිය උපනිශ්‍ර‍ය ප්‍ර‍ත්‍යයයෙන්</strong> (ලෙශයෙන්) එකම ප්‍ර‍කාරයකින් ම ප්‍ර‍ත්‍යය වේ.</p><p><strong>විශෙෂ</strong>:- මේ උපනිශ්‍ර‍ය ප්‍ර‍ත්‍යය, ප්‍ර‍ත්‍යයන් ගේ මහා ප්‍රදේශය යි.</p><p>මේ ‘<strong>භව ප්‍ර‍ත්‍යයයෙන් ජාති වේ’</strong> යන්නෙහි විස්තර කථාවයි.</p><ol class="footnotes"><li id="footnote-717"><p> ම:නි: උපරිපණ්ණාසක 214	 <a href="#footnote-ref-717">↑</a></p></li></ol><nav class="bottom"><a class="button prev" href="19-32-9.html"><i class="material-icons" mat-icon="arrow_back"></i>9. උපාදාන ප්‍ර‍ත්‍යයයෙන් භවය</a><a class="button next" href="19-32-11.html">11. ජාති ප්‍ර‍ත්‍යයයෙන් ජරාමරණ <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>