<!DOCTYPE html>
<html>
<head>
    <meta charset="UTF-8">
    <title>10. භව ප්‍ර‍ත්‍යයයෙන් ජාති - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="10. භව ප්‍ර‍ත්‍යයයෙන් ජාති - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#19-32-10"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a><i class="material-icons">navigate_next</i><a class="button" href="19-32.html">ප්‍ර‍ත්‍යය විනිශ්චය</a></nav>
  <div class="heading-bar">
    <h3>10. භව ප්‍ර‍ත්‍යයයෙන් ජාති</h3><i class="material-icons share-icon" file-name="19-32-10.html">share</i>
  </div>
  <p>10. ‘භව ප්‍ර‍ත්‍යයයෙන් ජාති වේ’ යනාදීන්හි ජාති ආදීන් ගේ විනිශ්චය සත්‍ය නිර්‍දෙශයෙහි කී නයින් දත යුතුයි. ආදි ශබ්දයෙන් <b>ජරා-මරණාදි</b> සියල්ල සංග්‍ර‍හ කරන ලදී. </p>
  <p><b>විශේෂ</b>:- මෙහි භව යන්නෙන් කර්‍ම භවය අභිප්‍රේත යැ. ජාතියට ප්‍ර‍ත්‍යය වන්නේ එය යැ. උපපත්ති භවය නො වේ. ඒ කර්‍ම භවය ද <b>කර්‍ම ප්‍ර‍ත්‍යය, උපනිශ්‍ර‍ය ප්‍ර‍ත්‍යය</b> යන දෙ ආකාරෙකින් ප්‍ර‍ත්‍යය වේ.</p>
  <p><b>ප්‍ර‍ශ්නයෙකි</b>:- භවය ජාතියට ප්‍ර‍ත්‍යය වේයැ යි කෙසේ දත හැකි ද,</p>
  <p><b>පිළිතුර</b>:- බාහ්‍ය ප්‍ර‍ත්‍යයන් ගේ සමත්‍වය ඇති කල්හි ද හීන -ප්‍ර‍ණීතතාදී භේදය දක්නා ලැබෙන හෙයිනි. </p>
  <p><b>විස්තර</b>:- පීතෘ - මාතෘන් ගේ ශුක්‍ර‍ - ශ්‍රොණිතාදී වාහ්‍ය ප්‍ර‍ත්‍යයන් ගේ සමත්‍වය ඇති කල්හි ද යමක (නිඹුල්) දරුවන් ගේ ද හීන - ප්‍ර‍ණිතතාදි විශේෂ පැනේ. හෙද හැම කල්හි ම හැම සත්ත්‍වයන් ගේම එක සේ නො වන හෙයිනි. හෙද අහෙතුක නො වේ. තවද ඒ හීන - ප්‍ර‍ණීතතා විශේෂය උපදවන්නා වූ සත්ත්‍වයන් ගේ අධ්‍යාත්ම සන්තානයෙහි අනෙක් කාරණයක් නැති හෙයින් කර්‍ම භවය ම හේතු කොට ඇත්තේ ය.</p>
  <p>එයින් වදාළහ : “<b>කම්මං සත්තෙ විභජති යදිදං හීනප්පණිත්තාය</b>”<sup><a href="#footnote-717" id="footnote-ref-717" class="footnote-ref">[1]</a></sup> ‘කර්‍මය සත්ත්‍වයන් හීන ප්‍ර‍ණිතතාදි භාවයෙන් බෙදා යැ’යි කියායි. එහෙයින් භවය (කර්‍මය) ජාතියට ප්‍ර‍ත්‍යය වේය යි දත යුතු යි.</p>
  <p>තවද ජාතිය නැති කල්හි ජරා - මරණ හෝ ශෝකාදි ධර්‍ම හෝ නො වන හෙයින් ද, ජාතිය ඇති කල්හි ම ජරා-මරණ දුකින් පහර ලද බාල ජනයාහට ජරා-මරණ හා සම්බන්ධ වූ හෝ ඤාති ව්‍යසනාදි ඒ ඒ දුඃඛ ධර්‍මයෙන් පහර ලද්දාහුට <b>ජරා-මරණ </b>ප්‍ර‍තිබද්ධ නො වූ හෝ ශෝකාදිය වන බැවින් ද ජාතිය <b>ශෝකාදියට ද ප්‍ර‍ත්‍යය වේ ය යි </b>දත යුතු.</p>
  <p>මේ <b>ජාතිය උපනිශ්‍ර‍ය ප්‍ර‍ත්‍යයයෙන්</b> (ලෙශයෙන්) එකම ප්‍ර‍කාරයකින් ම ප්‍ර‍ත්‍යය වේ.</p>
  <p><b>විශෙෂ</b>:- මේ උපනිශ්‍ර‍ය ප්‍ර‍ත්‍යය, ප්‍ර‍ත්‍යයන් ගේ මහා ප්‍රදේශය යි.</p>
  <p>මේ ‘<b>භව ප්‍ර‍ත්‍යයයෙන් ජාති වේ’</b> යන්නෙහි විස්තර කථාවයි.</p>
  <ol class="footnotes">
    <li id="footnote-717">
      <p> ම:නි: උපරිපණ්ණාසක 214 <a href="#footnote-ref-717">↑</a></p>
    </li>
  </ol>
  <nav class="bottom"><a class="button prev" href="19-32-9.html"><i class="material-icons">arrow_back</i>9. උපාදාන ප්‍ර‍ත්‍යයයෙන් භවය</a><a class="button next" href="19-32-11.html">11. ජාති ප්‍ර‍ත්‍යයයෙන් ජරාමරණ <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>