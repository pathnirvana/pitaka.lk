<!DOCTYPE html>
<html>
<head>
    <meta charset="UTF-8">
    <title>ස්කන්ධ පසක්ම වදෑරීම - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="ස්කන්ධ පසක්ම වදෑරීම - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/ස්කන්ධ පසක්ම වදෑරීම - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/ස්කන්ධ පසක්ම වදෑරීම - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">ස්කන්ධ පසක්ම වදෑරීම - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/ස්කන්ධ පසක්ම වදෑරීම - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#16-8"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="16.html">14. ස්කන්‍ධ නිර්දේශය</a></nav><div class="heading-bar"><h2>ස්කන්ධ පසක්ම වදෑරීම</h2><i class="material-icons share-icon" mat-icon="share" file-name="16-8.html"></i></div><p>මෙසේ මම යැ, මාගේ යැ යි, වරදවා ගැනීමට මේ පඤ්චස්කන්ධය වස්තුවන හෙයින් ද, මේ පඤ්චප්‍ර‍කාරය මැ පරම කොට ඇති හෙයින් ද, පඤ්චස්කන්ධයක් ම වදාළහ. අන්‍ය වූ ශීලස්කන්ධාදි වශයෙන් වදාළ පඤ්චස්කන්ධයෝ, සංස්කාරස්කන්ධයෙහි ඇතුළත් වන හෙයින් පඤ්චස්කන්ධයට ම ඇතුළු වෙති. මෙසේ සෙසු ස්කන්ධයන් ද එහි ම ඇතුළත් හෙයින් <strong>පසක් ම</strong> වදාළහ. </p><p>මෙසේ නො අඩු - නො වැඩි වශයෙන් (පඤ්චස්කන්ධය) විනිශ්චය දත යුතුයි.</p><p><strong>(4) උපමා වශයෙන් :- ගිලනකු වැනි විඥාන</strong> <strong>උපාදානස්කන්ධයට වස්තු-ද්වාර</strong> <strong>ආලම්බන</strong> වන හෙයින් <strong>රූපූපාදානස්කන්ධය</strong> <strong>ගිලන්හලකට බඳු</strong> උපමා ඇත්තේ ය. </p><p><strong>වේදනා- උපාදානස්කන්ධය ලෙඩකට බඳු</strong> උපමා ඇත්තේ ය. </p><p>(<strong>දුක්ඛදුක්ඛය, සංඛාරදුක්ඛය, විපරිණාමදුක්ඛය</strong> යන මොවුන් ගේ වශයෙන් හිංසා කරන හෙයිනි.)</p><p>සංඥා උපාදානස්කන්ධය, කාම සංඥාදී වශයෙන් රාගාදීන් හා සම්ප්‍ර‍යුක්ත වේදනා ඉපදීමට හේතුවන හෙයින් වා, පිත්, සෙම් ආදී <strong>රෝග හටගැනීම </strong>බඳු ය. </p><p><strong>සඞ්ඛාරුපාදානස්කන්ධය</strong> වේදනා නමැති ගිලන් බවට නිදාන හෙයින් <strong>නොසැපදෑ</strong> සෙවුමක් බඳු උපමා ඇත්තේ ය. වේදනාව විඳීම් ස්වභාවය පිණිස අභිසංස්කරණය කෙරෙතැයි එහෙයින් කියන ලදී. ඒ මෙසේම, <strong>“අකුසලස්ස කම්මස්ස කතන්තා උපචිතත්තා විපාකං කායවිඤ්ඤාණං උපපන්තංහොති දුක්ඛසහගතං”<sup><a href="#footnote-502" id="footnote-ref-502" class="footnote-ref">[1]</a></sup></strong> අකුශල කර්‍මය කළහෙයින් රැස්කළ හෙයින්, දුක් සහගත කායවිඤ්ඤාණය උපන්නේ වෙයි. </p><p>වේදනා සඞ්ඛ්‍යාත රෝගාතුර බැවින් නො මිදුණ හෙයින් <strong>විඥානොපාදානස්කන්ධය ගිලනකු බඳු</strong> ය. </p><p>තවද, <strong>පඤේචාපාදානස්කන්ධය පිළිවෙළින්, බන්‍ධනාගාරය, දෙතිස් කම්කටොළුය, අපරාධය, වධකය, වධයට සුදුසු පුද්ගලය</strong> යන මොවුන්ට <strong>බඳු</strong> ය. තවද, <strong>භාජනය, භෝජනය, ව්‍යඤ්ජනය, වළඳන්නාය, අනුභවකරන්නාය</strong> යන මොවුන්ටද බඳු ය. (ඒ සුගමයි)</p><p>මෙසේ <strong>උපමා වශයෙන්</strong> විනිශ්චය දතයුතු.</p><p>(5) <strong>දෙපරිද්දකින් දතයුතු බැවින් සංඛේප විස්තර</strong> වශයෙන් මේ <strong>පඤ්චොපාදානස්කන්‍ධය</strong> දෙපරිද්දකින් දතයුතු බැවින් විනිශ්චය දතයුතු. </p><p><strong>සංඛේප</strong> වශයෙන් මේ <strong>පඤ්චුපාදානස්කන්‍ධය, ආශිවිෂොපම සූත්‍රයෙහි<sup><a href="#footnote-503" id="footnote-ref-503" class="footnote-ref">[2]</a></sup></strong> වදාළ සේ, අමෝරාගත් කඩු ඇති <strong>වධකයකු</strong> සේද, <strong>භාරසූත්‍රාන්ත<sup><a href="#footnote-504" id="footnote-ref-504" class="footnote-ref">[3]</a></sup></strong> වශයෙන් <strong>මහත් බරක්</strong> සෙයින් ද, <strong>ඛජ්ජනීය පරියාය<sup><a href="#footnote-505" id="footnote-ref-505" class="footnote-ref">[4]</a></sup></strong> වශ<strong>යෙන් කන්නකු සේ ද, යමකසූත්‍ර‍<sup><a href="#footnote-506" id="footnote-ref-506" class="footnote-ref">[5]</a></sup> වශයෙන්</strong> අනිත්‍ය-දුඃඛ-අනාත්ම සංඛ්‍යාත <strong>වධකයකු</strong> සේද දතයුතුය.</p><p><strong>විස්තර</strong> වශයෙන් වනාහි මැඩීම නො ඉවසන හෙයින් රූපස්කන්ධය පෙණපිඩක් සේද, මොහොතක් රමණීය බැවින් වේදනාස්කන්ධය දියබුබුලක් මෙන්ද, වැරදි සේ පොළඹවන හෙයින් <strong>සංඥාස්කන්ධය මරීචියක්</strong> මෙන්ද, අසාර හෙයින් <strong>සංස්කාර ස්කන්ධය කෙසෙල් කඳක්</strong> මෙන් ද, වඤ්චාකරන හෙයින් <strong>විඥාන ස්කන්ධය මායාවක්</strong> මෙන්ද, ගත යුතුයි.</p><p>විශේෂ වශයෙන් වනාහි මනා රූමත් වූ ද <strong>අධ්‍යාත්මික</strong> රූපය අශුභ යැයි දතයුතු. <strong>වේදනා</strong> විවිධ දුඃඛයෙන් නො මිඳුන හෙයින් දුක් යයි ද, <strong>සංඥා - සංස්කාර</strong> වශයෙහි නො පවත්නා හෙයින් <strong>අනාත්මය යි</strong> ද, <strong>විඤ්ඤාණය</strong> ඇතිව නැතිවන ස්වභාව හෙයින් <strong>අනිත්‍යය යි</strong> ද, දතයුතු. </p><p>(6) <strong>බලන්නහුට අර්‍ථසිද්ධි වශයෙන්</strong> මෙසේ සංක්‍ෂේප වශයෙන් ද, විස්තර වශයෙන් ද, දෙපරිද්දෙන් බලන්නා වූ යෝගාවචරයා හට යම් අභිමතාර්‍ථ ලාභයෙක් වේ නම් ඒ වශයෙන් විනිශ්චය දතයුතු. </p><p>ඒ එසේමැයි:- සංක්‍ෂේප වශයෙන් පඤේචාපාදානස්කන්ධය <strong>අමෝරා ගත් කඩුව ඇති වධකයකු </strong>සේ බලන්නේ ස්කන්ධයන් කෙරෙන් වෙහෙසට නො පැමිණේ. විස්තර වශයෙන් ස්කන්ධාදිය <strong>පෙණපිඬු</strong> ආදිය මෙන් දක්නේ අසාර වූ <strong>පඤ්චස්කන්ධයෙහි</strong> සාර වශයෙන් නො දක්නේ ය. විශේෂයෙන් අධ්‍යාත්ම රූපය අශුභ වශයෙන් දක්නා යෝගාවචරතෙමේ <strong>කබලීකාරාහාරය</strong> පිරිසිඳ දැනගනී. </p><p><strong>විස්තර වශයෙන් :- ආහාරසමුදයා රූපසමුදයො</strong> ‘ආහාර හටගැනීමෙන් රූප හටගනීය’යි කී හෙයින්, අධ්‍යාත්ම රූපයෙහි ඡන්‍දරාග දුරුකළ හෙයින් එයට හේතු වූ කබලීකාරාහාරයෙහි ද, ඡන්‍දරාගය පහකෙරේ. <strong>මේ පහාන පරිඤ්ඤය</strong>. </p><p>අධ්‍යාත්ම රූපය පරිග්‍ර‍හ කරන්නේ, අධ්‍යාත්ම රූපයට හේතු වූ කබලීකාරාහාරය ද, පිරිසිඳ දැනගනී. <strong>මේ ඤාතපරිඤ්ඤාය</strong>. </p><p>ඒ අධ්‍යාත්ම රූපයාගේ උත්පාද - භඞ්ගයන් දකින්නේ එයට හේතු වූ කබලීකාරාහාරයා ගේ ද, උත්පාද - භඞ්ග දක්නේ ය. <strong>මේ තීරණපරිඤ්ඤාය</strong>. </p><p><strong>මේ ත්‍රිවිධ පරිඥායෙන්</strong> යුක්ත වූයේ, අශුභයෙහි ශුභයයි <strong>විපල්ලාසය</strong> දුරු කෙරේ. කාමෝඝය එතර කෙරේ. <strong>කාමයෝගයෙන්</strong> වෙන් වෙන්. <strong>කාමාශ්‍ර‍වයෙන්</strong> නිරාශ්‍ර‍ව වේ. <strong>අභිධ්‍යාකායග්‍ර‍න්‍ථය</strong> (විෂම ලෝභය) බිඳී. <strong>කාමඋපාදානය</strong> ළංකොට නො ගනී. </p><p><strong>වේදනාව</strong> දුක් වශයෙන් දක්නේ, <strong>ස්පර්ශාභාරය</strong> පිරිසිඳ දනී. දුඃඛයෙහි සැපය යන <strong>විපර්‍ය්‍යාසය</strong> දුරු කෙරේ. <strong>භවෝඝය</strong> එතර කෙරේ. <strong>භයයෝගයෙහි</strong> නො යෙදේ. භවාශ්‍ර‍වයෙන් නිරාශ්‍ර‍ව වේ. <strong>ව්‍යාපාද කායග්‍ර‍න්‍ථය</strong> සිඳී. සීලබ්බතොපාදානයන් නො ගනී. </p><p><strong>සංඥා-සංස්කාරයන්</strong> ද <strong>අනාත්ම</strong> වශයෙන් දක්නේ <strong>මනෝසඤ්චේතනාහාරය</strong> (කුශලා‘කුශල කර්‍ම සඞ්ඛ්‍යාත සංස්කාර ස්කන්ධය) පිරිසිඳ දනී. <strong>අනාත්මයෙහි</strong> ආත්මය යන විපර්‍ය්‍යාසය දුරු කෙරේ. <strong>දෘෂ්ටිඕඝය</strong> පහ කෙරේ. <strong>දෘෂ්ටි යෝගයෙන්</strong> වෙන් වේ. දෘෂ්ටි ආශ්‍ර‍වයෙන් නිරාශ්‍ර‍ව වේ. ඉදංසච්චාභි<strong>නිවේස කාය ග්‍ර‍න්‍ථය බිඳී. ආත්මවාදෝපාදානය</strong> (මමයැ මාගේය යි දැඩි කොට) නො ගනී.</p><p><strong>විඥානය</strong> අනිත්‍ය වශයෙන් දක්නේ <strong>විඥානාහාරය</strong> පිරිසිඳී. අනිත්‍යයෙහි නිත්‍යය යන <strong>විපර්යාශය</strong> දුරු කෙරේ. <strong>අවිද්‍යා ඕඝය</strong> එතර කෙරේ. <strong>අවිද්‍යායෝගයෙන්</strong> නො බැඳේ. අවිද්‍යාශ්‍ර‍වයෙන් අනාශ්‍ර‍ව වේ. සීලබ්බතපරා<strong>මාසකායග්‍ර‍න්‍ථය බිඳී. දිට්ඨිඋපාදානය </strong>දැඩිකොට නො ගනී.</p><p>මෙසේ ධීර වූ යෝගී තෙමේ <strong>පඤ්චස්කන්ධයෙහි</strong> විපල්ලසාදි සකල සංක්ලේශප්‍ර‍හාණයෙන් විපුල ඵල ඇති දැකීම වූ වධකාදීන් වශයෙන් නුවණින් දක්නේ යි.</p><p><strong>සාධුජන ප්‍රමෝදය පිණිස කළ විශුද්ධි මාර්‍ගයෙහි</strong></p><p><strong>ප්‍ර‍ඥාභාවනාධිකාරයෙහි ස්කන්ධ නිර්‍දෙශ නම් වූ තුදුස්වැනි</strong></p><p><strong>පරිච්ඡේදය මෙතෙකින් නිමියේයි.</strong></p><ol class="footnotes"><li id="footnote-502"><p> ධ:ස: චිතුප්පාදඛණ්ඩ 105 <a href="#footnote-ref-502">↑</a></p></li><li id="footnote-503"><p> සං:නි: සළායතන සං: 656 <a href="#footnote-ref-503">↑</a></p></li><li id="footnote-504"><p> සං:නි: ඛන්‍ධසංයුත්ත 338 <a href="#footnote-ref-504">↑</a></p></li><li id="footnote-505"><p> සං:නි: ඛන්‍ධසං: 401 <a href="#footnote-ref-505">↑</a></p></li><li id="footnote-506"><p> සං:නි: ඛන්‍ධක 412 <a href="#footnote-ref-506">↑</a></p></li></ol><nav class="bottom"><a class="button prev" href="16-7.html"><i class="material-icons" mat-icon="arrow_back"></i>අව්‍යාකෘත</a><a class="button next" href="17.html">15. ආයතන ධාතු නිර්දේශය <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>