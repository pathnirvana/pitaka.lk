<!DOCTYPE html>
<html>
<head>
    <meta charset="UTF-8">
    <title>තෘතීය මාර්ගඥානය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="තෘතීය මාර්ගඥානය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#24-3"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="24.html">22. ඥානදර්‍ශනවිශුද්ධි නිර්දේශය</a></nav><div class="heading-bar"><h2>තෘතීය මාර්ගඥානය</h2><i class="material-icons share-icon" file-name="24-3.html">share</i></div><p>මේ දෙවෙනි මාර්ගඥානයට අනතුරුව යට කී සේ ඵල සිත් දත යුතු යි. මෙතෙකිනුදු මේ තෙමේ <strong>ශකෘදාගාමි නම් සිවුවැනි ආර්‍ය්‍ය පුද්ගලයා</strong> වේ එක් වඑක් මේ ලෝකයට අවුත් දුක් කෙළවර කිරීමට සමර්‍ථ වූයේ වෙයි. </p><p><strong>ශකෘදාගාමී</strong> ආර්‍ය්‍යයෝ පස් දෙනෙකි.</p><p><strong>(1)	මේ ලොව ශකෘදාගාමී ඵලයට පැමිණ මෙහිදීම රහත්වැ පිරිනිවෙන්නා යැ.</strong></p><p><strong>(2)	මෙලොවැ ශකෘදාගාමීවැ දෙව් ලොවදී පිරිනිවෙන්නා යැ.</strong></p><p><strong>(3)	දෙව්ලොවදී ශකෘදාගාමිවැ දෙව් ලොව ම පිරිනිවෙන්නා යැ.</strong></p><p><strong>(4)	දෙව් ලොවදී ශකෘදාගාමීවැ මෙලොව පැමිණ පිරිනිවෙන්නා යැ. </strong></p><p>(5)	<strong>මෙහිදී ශකෘදාගාමීවැ දෙව්ලෝ ඉපිද</strong> ආයු ඇතිතාක් සිට <strong>නැවැතැ මේ මිනිස් ලොවැ ඉපිද පිරිනිවෙන්නා යැ </strong>කියා යි. මේ පස් වැනි ආර්‍ය්‍යයා, මෙහි එක් වරක් මේ ලොවට එන්නා යන්නෙන් ගැනේ.</p><p>ඒ <strong>ඵල</strong> සිතට අනතුරුවැ <strong>මග - පල - පැහුණු කෙලේස - සෙසු කෙලෙස් - නිවන් </strong>ප්‍ර‍ත්‍යවේක්‍ෂණ කරන සිත් උපදී. </p><p><strong>ඒ ශකෘදාගාමී ඵලස්ථ ආර්‍ය්‍යතෙමේ</strong> ඒ ආසනයේ ම හිඳ හෝ, එයට පසුවැ හෝ, <strong>කාමරාග - ව්‍යාපාදයන්</strong> නිරවශේෂ ප්‍ර‍හාණයෙන් තෘතීය භූමිය වූ <strong>අනාගාමි මාර්‍ගයට</strong> පැමිණීම පිණිස (විදර්‍ශනා) යෝග කර යි. </p><p>ඒ ආර්‍ය්‍ය තෙමේ <strong>ඉන්‍ද්‍රිය - බල - බොජ්ඣඞ්ගයන්</strong> ඒකාග්‍ර‍තායෙන් එක්රැස් කොට ඒ සංස්කාර ජාතය, <strong>අනිත්‍යයැ, දුඃඛ යැ, අනාත්ම යැ යි</strong> විදර්‍ශනා ඥානයෙන් පිරිමදී. පරිවර්‍තනය කෙරේ විදර්‍ශනා වීථියට බසී. </p><p>මෙසේ පිළිපන් ඒ යෝගීහට යට කී සේ ම <strong>සඞ්ඛාරුපෙක්ඛා ඤාණයා ගේ</strong> අවසන්හි එක් මනොද්වාරාර්‍වන සිතකින් <strong>අනුලෝම - ගෝත්‍ර‍භූ</strong> (වොද්‍ර‍න) සිත් උපන් කල්හි වොදානාන්තර වැ <strong>අනාගාමි මාර්‍ගය </strong>උපදී. මේ මාර්‍ග සම්ප්‍ර‍යුක්ත ඥානය, <strong>අනාගාමිමග්ග ඤාණය යි</strong> කියනු ලැබේ. </p><p><strong>තෘතීය මාර්‍ගඥානය නිමි.</strong></p><nav class="bottom"><a class="button prev" href="24-2.html"><i class="material-icons">arrow_back</i>ද්‍විතීය මාර්ගඥානය</a><a class="button next" href="24-4.html">චතුර්ථ මාර්ගඥානය <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>