<!DOCTYPE html>
<html>
<head>
    <meta charset="UTF-8">
    <title>කෘත්‍ය වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="කෘත්‍ය වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#18-1-5"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="18.html">16. ඉන්‍ද්‍රිය - සත්‍ය නිර්‍දෙශය</a><i class="material-icons">navigate_next</i><a class="button" href="18-1.html">1. ඉන්‍ද්‍රිය නිර්දේශය</a></nav>
  <div class="heading-bar">
    <h3>කෘත්‍ය වශයෙන්</h3><i class="material-icons share-icon" file-name="18-1-5.html">share</i>
  </div>
  <p>(5) කෘත්‍ය වශයෙන්<b>, “චක්ඛායතනං චක්ඛුවිඤ්ඤාණ ධාතුයා තංසමුට්ඨානානං ච රූපානං ඉන්‍ද්‍රිය පච්චයෙන පච්චයො”<sup><a href="#footnote-518" id="footnote-ref-518" class="footnote-ref">[1]</a></sup></b> ‘චක්ඛායතනය චක්ඛු විඤ්ඤාණ ධාතුවට හා තත් සමුත්‍ථාන රූපයනට ඉන්‍ද්‍රිය ප්‍ර‍ත්‍යයෙන් ප්‍ර‍ත්‍යය වේ’ යැයි වදාළ හෙයින් මෙහි කෘත්‍යය වශයෙන් ගනු ලබන්නේ <b>ඉන්‍ද්‍රිය ප්‍ර‍ත්‍යයභාවය සිද්ධ වූ කෘත්‍යය මැයි</b>. ඒ කෘත්‍යයා ගේ අනන්‍ය සාධාරණ බව හා <b>ඉන්‍ද්‍රියාර්‍ථයා</b> ගේ ස්ථානය ද වූ හෙයිනි.</p>
  <p>(<b>ජනකත්‍වය</b> හෝ <b>උපස්තම්භකත්වය</b> හෝ <b>අනුපාලකත්‍වය</b> හෝ ඇත්තාහු මැ ප්‍ර‍ත්‍යයෝ යි.)</p>
  <p>චක්‍ෂුඃප්‍ර‍සාදාදීන් ගේ තීක්ෂණ මන්‍දාදිභාවය අනුවැ චක්‍ෂුර් විඥානාදිය තීක්ෂණ මන්‍දාදිභාවයට පැමිණවීම් වශයෙන් තමා ගේ ආකාරයට පමුණුවන ස්වභාවය <b>ඉන්‍ද්‍රිය ප්‍ර‍ත්‍යයභාවය යැ</b>. <b>මේය එහි කෘත්‍ය ය</b>. </p>
  <p>එහෙයින් මැ <b>චක්‍ෂුරින්‍ද්‍රියයා ගේ</b> රූපාලම්බනය හා ගැටීමට යෝග්‍යතාවය නැති කල <b>චක්‍ෂුර්විඥානයා</b> ගේ දර්‍ශන කෘත්‍යය සිද්ධ නොවේ. </p>
  <p><b>ශ්‍රෝත්‍ර‍ - ඝ්‍රාණ - ජිහ්වා - කාය</b> යන්ගේ කෘත්‍ය<b>ය ද, එසේ මැයි. මනින්‍ද්‍රියයා ගේ</b> වනාහි සහජාත ධර්‍මයන් තමා ගේ වශයෙහි පැවැත්වීමෙන් <b>ඊශ්වරත්‍වය</b> වේ. ඒ වූකලී පූර්‍වඞ්ගම වීම් වශයෙනි. </p>
  <p><b>ජීවිතින්‍ද්‍රියයාගේ</b> සහජාත ධර්‍මයන් පාලනය කිරීම කෘත්‍යය යැ. සහජාත <b>නාම-රූප</b> ධර්‍මයන් පාලනය කිරීම ජිවිතෙන්‍ද්‍රියයා ගේ <b>ඊශ්වරත්‍වය</b> වේ.</p>
  <p><b>ලිඞ්ග-නිමිත්ත-කුන්ත-ආකප්ප</b> යන ආකාර රචනා කිරීම <b>ස්ත්‍රීන්‍ද්‍රිය-පුරුෂෙන්‍ද්‍රියයන් ගේ කෘත්‍යය යැ.</b></p>
  <p>(<b>මේ ද්වාවීසති</b> ධර්‍මයන් ගේ ඉන්‍ද්‍රියත්වය නම් <b>ජනකත්‍වය</b> හා <b>උපස්තම්භකත්‍වය</b> යැ. ඒ ලක්‍ෂණයෙන් යුක්ත වූ ඉන්‍ද්‍රියයෝ විස්සෙ (20) කි. මේ ‘<b>භාවඉන්‍ද්‍රිය’</b> දෙක පෙර කී ලිඞ්ගාදියට ජනකත්‍වයක් හෝ උපස්තම්භකත්වයක් නැත්තේ ය. එහෙත් කර්‍මාදි අන්‍ය ප්‍ර‍ත්‍යයයෙන් උපදනා රූපයනට <b>ස්ත්‍රී-පුරුෂ</b> ආකාර ගැනීම මොවුන් ගේ කෘත්‍යය යි.)</p>
  <p>සහජාත ධර්‍මයන් මැඩගෙන තම තමා අයත් ඖදාරිකාකාරයට පැමිණවීම <b>සුඛ-දුඃඛ-සොමනස්ස-දොමනස්ස වේදනාවන් </b>ගේ කෘත්‍යය යි. සහජාත ධර්‍මයෝ ද, ඔවුන්ගේ වශයෙන් සැප-දුක් ආදි ස්වභාවයට පැමිණියාක් මෙන් වෙති. </p>
  <p><b>උපෙක්ඛා ඉන්‍ද්‍රියය</b> ශාන්ත ප්‍ර‍ණීත බවට හෝ මධ්‍යස්ත ආකාරයට පැමිණවීම් <b>කෘත්‍යය යැ</b>.</p>
  <p>අස්සද්ධියාදි ප්‍ර‍තිපක්ෂ ධර්‍ම මැඩපැවැත්වීම හා <b>සම්ප්‍ර‍යුක්ත ධර්‍මයන් ශාන්ත ආකාරාදියට පැමිණවීම ය, උපස්තම්භාකාරය, එළඹසිටි ආකාරය, මොනවට පිහිටි ආකාරය, ස්වභාව දක්නා ආකාරය,</b> යන මේවාට පැමිණවීම පිළිවෙලින් ශ්‍ර‍ද්ධාදි පඤේචන්‍ද්‍රියයන් ගේ <b>කෘත්‍යය යි</b>.</p>
  <p>සක්කායදිට්ඨි ආදි ත්‍රිවිධ සංයෝජනයන් ප්‍ර‍හාණය කිරීම හා සම්ප්‍ර‍යුක්ත ධර්‍මයන් ඒ ප්‍ර‍හාණයට අභිමුඛ කිරීම ද, <b>අනඤ්ඤාතඤ්ඤස්සාමීතින්‍ද්‍රියයා ගේ කෘත්‍යය යි</b>.</p>
  <p>කාමරාග-ව්‍යාපාදාදි සංයෝජනයන්ගේ තුනී කිරීම ද, ප්‍ර‍හාණය කිරීම ද, සහජාත ධර්‍මයන් තමා ගේ වශයෙහි පැවැත්වීම ද, මාර්‍ග සම්ප්‍ර‍යුක්ත <b>අඤ්ඤින්‍ද්‍රියයා ගේ කෘත්‍යය යැ</b>.</p>
  <p>ඵලසම්ප්‍ර‍යුක්ත <b>අඤ්ඤින්‍ද්‍රිය ය</b> ඒ ඒ සංයෝජනයන් <b>පටිප්පස්සද්ධි</b> වශයෙන් ප්‍ර‍හාණය කිරීම <b>කෘත්‍යය යි</b>.</p>
  <p>(<b>පරිඤේඤය්‍ය - පහාතබ්බ - භාවෙතබ්බ - සච්ඡිකාතබ්බ ධර්‍මයන් පරිඤ්ඤාණ - පහාණ - භාවනා - සාක්‍ෂාත්කරණ</b> යන සියලු කෘත්‍යය ඇති හෙයින් අනෙක් කළමනා කෘත්‍ය නැති.)</p>
  <p><b>අඤ්ඤාතාවින්‍ද්‍රියය</b> අමෘතාභිමුඛවීම් හා සහජාත ධර්‍මයන්ගේ අමෘතාභිමුඛ භාවයට ප්‍ර‍ත්‍යයවීම් ද, <b>කෘත්‍යය යැ</b>. සෙස්සවුන් මෙන් අනෙක් කෘත්‍යයෙහි නුපුරුදු බවද වේ.</p>
  <p>මේ <b>කෘත්‍ය වශයෙන්</b> විනිශ්චය යි.</p>
  <ol class="footnotes">
    <li id="footnote-518">
      <p> පඨා : ප: පච්චයනිදේදස 6 </p>
      <p>(“චක්ඛුන්‍ද්‍රියං” යනු ය එහි වනුයේ) <a href="#footnote-ref-518">↑</a></p>
    </li>
  </ol>
  <nav class="bottom"><a class="button prev" href="18-1-4.html"><i class="material-icons">arrow_back</i>භේදා භේද වශයෙන්</a><a class="button next" href="18-1-6.html">භුමි වශයෙන් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>