<!DOCTYPE html>
<html>
<head>
    <meta charset="UTF-8">
    <title>9. ඥානයාගේ කෘත්‍යය වශයෙන්</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="9. ඥානයාගේ කෘත්‍යය වශයෙන්"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
    <nav class="top">
        <a class="button" href="../app-index.html">
            <i class="material-icons undefined">home</i>
        </a>
        <i class="material-icons undefined">navigate_next</i>
        <a class="button" href="index.html#18-2-9">
            <i class="material-icons undefined">toc</i>විශුද්ධි මාර්ගය
        </a>
        <i class="material-icons undefined">navigate_next</i>
        <a class="button" href="18.html">16. ඉන්‍ද්‍රිය - සත්‍ය නිර්‍දෙශය</a>
        <i class="material-icons undefined">navigate_next</i>
        <a class="button" href="18-2.html">2. සත්‍ය නිර්‍දෙශය</a>
    </nav>
    <h3>9. ඥානයාගේ කෘත්‍යය වශයෙන්
        <i class="material-icons share-icon" file-name="18-2-9.html">share</i>
    </h3>
    <p>9. චතුරාර්‍ය්‍ය සත්‍යය දැනගන්නා ඥානයාගේ කෘත්‍යය වශයෙන් ද විනිශ්චය </p>
    <p>(i)	අනුබොධ ඥානය</p>
    <p>(ii)	ප්‍ර‍තිවේධ ඥානය යි ඥානය දෙපරිදි වේ.</p>
    <p>(i) නිරෝධ-මාර්‍ග සත්‍යයන් අනුශ්‍ර‍වාදී වශයෙන් මෙනෙහි කිරීමේදී කාමාවචර මහා කුසල චිත්තයෙහි උපදනා ප්‍ර‍ඥා චෛතසිකය අනුබෝධ ඥානය යැ. එය ලෞකික යැ. </p>
    <p>(ii) 
        <strong>ප්‍ර‍තිවේධ ඥානය</strong> ලෝකෝත්තරයැ. එය නිවන් අරමුණු කොට 
        <strong>දුඃඛ සත්‍යය</strong> පිරිසිඳින, 
        <strong>සමුදය සත්‍යය</strong> ප්‍ර‍හාණය කරන, නිරොධ සත්‍යය සාක්‍ෂාත් කරන, 
        <strong>මාර්‍ගසත්‍යය</strong> වඩන මාර්‍ග චිත්ත යෙහි උපදනා 
        <strong>ප්‍ර‍ඥාවයි</strong>. ප්‍ර‍දීපය අඳුරු නැසීමය, තෙල් සිඳුවීමය, එළිය පැතිරැවීමය, පහන් වැටිය දැවීමය, යන කෘත්‍ය සතරක් එකවිට කරන්නාක් මෙනි. 
    </p>
    <p>ඒ මෙසේයි:- 
        <strong>යො ඛො භික්ඛවෙ දුක්ඛං පස්සති, දුක්ඛ සමුදයම්පි සො පස්සති. දුක්ඛ නිරොධම්පි පස්සති දුක්ඛ නිරොධ ගාමිනී පටිපදම්පි පස්සති
            <sup>
                <a href="#footnote-585" id="footnote-ref-585" class="footnote-ref">[1]</a>
            </sup>
        </strong> ‘යමෙක් දුක දකීනම් හේ දුක්ඛ සමුදය ද (ප්‍ර‍හණයන කිරීම් වශයෙන්) දකී. දුක්ඛ නිරොධය ද (සාක්‍ෂාත් කිරීම් වශයෙන්) දකී, දුක්ඛ නිරොධගාමිනී ප්‍ර‍තිපදාව ද (පිළිපැදීම් වශයෙන්) දකී’ යයි කියායි. මින් එකක් දක්නේ පෙර පසු නොවී එවකට සියල්ල දකී. මේ ඥාන කෘත්‍ය විස්තරය ඥාන 
        <strong>දර්‍ශන විශුද්ධියෙහි</strong> මතු පළ වේ. ලෞකික ඥානයෙහි පරියුඨාන අභිභවන වශයෙන් (ශුද්ධ සංස්කාරා පුඤජ වශයෙන්) මෙහි දුඃඛ ඥානය සත්කාය දෘෂ්ටිය වළකයි. 
        <strong>සමුදය ඥානය</strong> හේතු-ඵල පරම්පරාවගේ අවිච්ඡෙද වශයෙන් දැකීමෙන් 
        <strong>උච්ඡේද දෘෂ්ටිය වළකයි</strong>. 
    </p>
    <p>විස්තර:- “
        <strong>ලොක සමුදයං ඛො කච්චාන යථාභූතං සම්මප්පඤ්ඤාය පස්සතො යා ලොකෙ නත්‍ථිතා සා නහොති”
            <sup>
                <a href="#footnote-586" id="footnote-ref-586" class="footnote-ref">[2]</a>
            </sup>
        </strong> ‘කච්චානය! ලෝක සමුදයය තතු සේ සම්‍යක් ප්‍ර‍ඥාවෙන් දක්නහු ගේ ලෝකයෙහි නාස්තික දෘෂ්ටියෙක් වේ නම් ඒ පහවේ’ යයි වදාළ හෙයින් සමුදය දැනීමෙන් හේතු-ඵලයන් ගේ අවිච්ඡේදය වන හෙයින් 
        <strong>උච්ඡේද දෘෂ්ටිය</strong> සිඳේ. 
    </p>
    <p>
        <strong>“ලොක නිරොධං ඛො කච්චාන -ලෙ- පස්සතො යා ලොකෙ අත්‍ථිතා සා න හොති”
            <sup>2</sup>
        </strong> කච්චානය! ලෝක නිරෝධය සම්‍යක් ප්‍ර‍ඥාවෙන් දක්නහු ගේ ලෝකයෙහි අස්තිත්‍ව සඞ්ඛ්‍යාත ශාස්වත දෘෂ්ටියක් වේ නම් එය ප්‍ර‍හීණ වේ’ යයි වදාළ හෙයින් 
        <strong>නිරෝධය</strong> දැනීම ‘හේතු නිරෝධයෙහි ඵල නිරෝධය වේ’ යයි දන්නා හෙයින් 
        <strong>ශාස්වත දෘෂ්ටිය</strong> ප්‍ර‍හීණ වේ. 
    </p>
    <p>
        <strong>“නත්‍ථි අත්තකාරෙ නත්‍ථි පරකොරෙ නත්‍ථි පුරිසකාරෙ”
            <sup>
                <a href="#footnote-587" id="footnote-ref-587" class="footnote-ref">[3]</a>
            </sup>
        </strong> (යනාදීන්)  ‘තමා කළ කර්‍මාදියට විපාක නැත. මෙරමා කළ කර්‍මාදියට විපාක නැත. පුරුෂයා කළ කර්‍මාදියට විපාක නැත, යනාදි අත්තකාරාදිය ප්‍ර‍ත්‍යක්‍ෂ සේ දක්නා හෙයින් ඒ මාර්‍ග ඥානයෙන් 
        <strong>අකිරිය දෘෂ්ටිය</strong> ප්‍ර‍හීණ වේ.
    </p>
    <p>
        <strong>“නත්‍ථිහෙතු නත්‍ථි පච්චයො සත්තානං සංකිලෙසාය අහෙතු අප්පච්චයා සත්තා සංකිළිස්සන්ති නත්‍ථි හෙතු -පෙ- විසුද්ධියා අහෙතු අප්පච්චයා සත්තා විසුජ්ඣන්ති”
            <sup>
                <a href="#footnote-588" id="footnote-ref-588" class="footnote-ref">[4]</a>
            </sup>
        </strong> සත්ත්‍වයන් ගේ කෙළසීමට හේතු ප්‍ර‍ත්‍ය ය නැති. අහේතු අප්‍ර‍ත්‍යය වැ සත්ත්‍වයෝ කෙළෙසෙති. සත්ත්‍වයන් ගේ විශුද්ධියට ද හේතු ප්‍ර‍ත්‍යය නැති අහේතු අප්‍ර‍ත්‍යයෙන් සත්ත්‍වයෝ විශුද්ධ වෙති’ යි යනාදි 
        <strong>අහේතුක දෘෂ්ටිය</strong> ද (මෙහි අකිරිය දෘෂ්ටියෙන් ම ගැනේ) (විශුද්ධ) 
        <strong>මාර්‍ග දර්‍ශනයෙන්</strong> ප්‍ර‍හීණ වේ. 
    </p>
    <p>තවද ක්‍ර‍මයෙකි:- ‘දුක්ඛ සත්‍ය ඥානය, සමුදය සත්‍ය ඵලය වූ දුක්ඛ සත්‍යාය ගේ අද්ධුවාදී භාවය දකීනුයි’ ඵලයෙහි වරදවා ගැනීම වලකා,</p>
    <p>(1) ‘ඊශ්වරයා ලෝකය පවත්වයි, පිළියෙළ කරයි, නසායයි’ 
        <strong>ඊශ්වර නිර්‍මාණවාදීහු </strong>කියති.
    </p>
    <p>(2) ප්‍ර‍ධානයෙන් (ප්‍ර‍කෘතියෙන්) ලෝකය පහළ වෙයි. එහිමැ නැවත ඇලේය’ යි 
        <strong>ප්‍ර‍කෘතිවාදීහු</strong> කියති. 
    </p>
    <p>(3) කාලය භූතයන් මවයි. කාලය සත්ත්‍වයන් නසයි. කාලය නිදන්නවුන් පුබුදුවයි. එහෙයින් කාලය ඉක්මවිය නොහේ, ය යි 
        <strong>කාලවාදීහු</strong> කියති.
    </p>
    <p>(4) ‘කටුවෙහි තියුණු භාවය මෙන් ද, ගිවුළු ඵල වටවන්නාක් මෙන් ද, මෘග-පක්‍ෂි-සර්පාදීන් නා නා අයුරින් විසිතුරු වන්නාක් මෙන් ද, ස්වභාවයෙන් මැ ලෝකය හටගනී. ප්‍ර‍කෘතියෙන් මැ විනාශ වේ’ ය යි 
        <strong>ස්වභාවවාදීහුද</strong> කියති.
    </p>
    <p>(5) ‘පරමාණුන්ගෙන් ලෝකය පවතී’ය යි ආජීවකයෝ කියති. (එද ස්වභාවවාදයෙහි මැ ඇතුළත් වේ.)</p>
    <p>(6) ‘සියල්ල පූර්‍ව කර්‍ම හේතුවෙන් වේය’යි 
        <strong>පුබ්බෙකතහෙතුවාදීහු</strong> කියති. 
    </p>
    <p>(7) ‘නොසිඳෙන හුයක ඇමුණු නො බිඳෙන මැණිකක් සේ ලෝකය නියත යැ. මෙහි කිසිවකු ගේ පුරුෂ කාර්‍ය්‍ය නැතැයි’ 
        <strong>නියතිවාදීහු</strong> කියති.
    </p>
    <p>(8) ‘ප්‍ර‍ජාව කැමති සේ පවතී. කැමති සේ නවති. කැමති සේ සැප දුක් විඳී. එහෙයින් ලෝකය ඉච්ඡානුරූපවැ වේ’ ය යි 
        <strong>යදිච්ඡාවාදීහු</strong> කියති. 
    </p>
    <p>මෙකී අකාරණවාදී සංඛ්‍යාවට 
        <strong>ප්‍ර‍ධානාදිය</strong> ඇතුළත් වේ සමුදය දර්‍ශනයෙන් ඒවා වළක්වයි.
    </p>
    <p>තවද-</p>
    <p>
        <strong>නිරොධඥානය, රාම උද්දකාදීන්ට</strong> (ආළාරකාලාම, උද්දකරාම පුත්‍ර‍) මෙන් අරූපලෝකයෙහිද, (නිගණ්ඨ) 
        <strong>නාථපුත්‍රාදීන්ට</strong> මෙන් අසංඥසත්‍වයෙහි ද
        <sup>
            <a href="#footnote-589" id="footnote-ref-589" class="footnote-ref">[5]</a>
        </sup>
        <strong>මෝක්‍ෂයයි</strong> ගැනීම වළක්වයි. 
    </p>
    <p>(ආදි ශබ්දයෙන්, ප්‍ර‍ධාන සංඛ්‍යාත ප්‍ර‍කෘතිහු ගේ හෙවත් අව්‍යක්තයා ගේ මහත්ත්‍වාදිභාවයෙන් අප්‍ර‍කාශ භාවය හෝ ‘මම අනෙකෙක්මි. ප්‍ර‍කෘතිය අනෙකකැ යි’ මෙසේ පැවති ප්‍ර‍කෘති පුරුෂ දෙදෙනා අතර දැනීමෙන් ආත්ම-සුඛ-දුඃඛ-මොහයන් විභාග කොට නො ගැන්ම වැළකූ කල්හි කීපරිද්දෙන් ප්‍ර‍කෘතිය නො පවතී නම් ඒ 
        <strong>විමොක්‍ෂයයි</strong> ගන්නා 
        <strong>කපිල මතය ද</strong>,
    </p>
    <p>බුද්‍ධි- සුඛ- දුඃඛ- ඊප්සා- ද්වේෂ- ප්‍ර‍යත්න- ධම්මාධර්‍ම- සංස්කාර යන නවවිධ ආත්ම ගුණයෙන් විප්‍ර‍යුක්ත වූවහු ගේ 
        <strong>විමොක්‍ෂය</strong> වේය යන 
        <strong>කණාද</strong> මතය ද,
    </p>
    <p>පරබ්‍ර‍හ්මයා හා සහවාසය, සමීපවැ පැවැත්ම, එකීභාවයට පැමිණීම 
        <strong>විමෝක්‍ෂය</strong> යන 
        <strong>මිථයාවිමෝක්‍ෂය</strong> ද වළක්වයි. 
    </p>
    <p>
        <strong>මාර්‍ග ඥානය</strong> තෙමේ:- ඉන්ද්‍රිය පිනවීමය, පුත්‍ර‍මුඛ දර්‍ශනය යනාදිය හැර අපවර්‍ගයක් නැතැයි ගන්නා 
        <strong>කාමසුඛල්ලිකානු යෝගය ද</strong>,
    </p>
    <p>‘අනසන වෘත්තිය, කෙස් ඉගිලීම ආදි තපස්වරණය ද නග්න ශීල- ගෝශීල- කුක්කුර ශීලාදීන් ආත්මතාපනයෙන් මෝක්‍ෂය වේය, යන 
        <strong>ආත්මකලමථුව</strong> ද යන මොවුන්ගේ වශයෙන් පැවති අවිශුද්ධි මාර්‍ගයෙහි විශුද්‍ධි මාර්‍ගය යි’ උපාය මාර්‍ගයෙහි වරදවා ගැනීම ද වළක්වයි.
    </p>
    <p>එහෙයින් වදාළහ.</p>
    <div class="gatha">
        <p>ලොකෙ ලොකප්පභවෙ - ලොකත්‍ථගමෙ සීවෙ ච තදුපායෙ</p>
        <p>සම්මුය්හති තාව නරො - න විජානාති යාව සච්චානි
            <sup>
                <a href="#footnote-590" id="footnote-ref-590" class="footnote-ref">[6]</a>
            </sup>
        </p>
    </div>
    <p>‘සත්ත්‍වතෙමේ සත්‍යයන් අවබෝධ නොකරනතාක් 
        <strong>සංස්කාර ලෝකයෙහි</strong> ද, සංස්කාර ලෝකයාගේ 
        <strong>හේතුවෙහි</strong> ද, සංස්කාර නිරෝධය වූ 
        <strong>නිර්වාණයෙහි</strong> ද, නිර්‍වාණාධිගමයට උපාය වූ 
        <strong>මාර්‍ගයෙහි</strong> ද මුළා වේ. 
    </p>
    <p>
        <strong>මේ කෘත්‍ය වශයෙන් විනිශ්චය යි.</strong>
    </p>
    <ol class="footnotes">
        <li id="footnote-585">
            <p> සං:නි: සච්චසංයුත්තක 108 
                <a href="#footnote-ref-585">↑</a>
            </p>
        </li>
        <li id="footnote-586">
            <p> සං:නි: නිදානසංයුත්ත 163 
                <a href="#footnote-ref-586">↑</a>
            </p>
        </li>
        <li id="footnote-587">
            <p> සං:නි:නිදානසංයුත්ත 163 
                <a href="#footnote-ref-587">↑</a>
            </p>
        </li>
        <li id="footnote-588">
            <p> දී:නි: සීලක්ඛන්‍ධවග්ග 48 
                <a href="#footnote-ref-588">↑</a>
            </p>
        </li>
        <li id="footnote-589">
            <p> ලොකථුපිකා යන්නට නෙවසඤ්ඤානාසඤ්ඤායතනයැයි ද මතයෙකි. 
                <a href="#footnote-ref-589">↑</a>
            </p>
        </li>
        <li id="footnote-590">
            <p> ස:වි: විභඞ්ගඪ කථා 61 
                <a href="#footnote-ref-590">↑</a>
            </p>
        </li>
    </ol>
    <nav class="bottom">
        <a class="button prev" href="18-2-8-15.html">
            <i class="material-icons undefined">arrow_back</i>දුඃඛනිරෝධගාමිනී ප්‍ර‍තිපදාව (4)
        </a>
        <a class="button next" href="18-2-10.html">10. අන්තර්‍ගතයෙන්ගේ ප්‍රභේද වසයෙන් 
            <i class="material-icons undefined">arrow_forward</i>
        </a>
    </nav>
</div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>