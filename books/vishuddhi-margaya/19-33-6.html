<!DOCTYPE html>
<html>
<head>
    <meta charset="UTF-8">
    <title>6. නය වශයෙන් - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="6. නය වශයෙන් - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/6. නය වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/6. නය වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">6. නය වශයෙන් - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/6. නය වශයෙන් - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#19-33-6"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a><i class="material-icons" mat-icon="navigate_next"></i><a class="button" href="19-33.html">භව චක්‍ර‍ය</a></nav><div class="heading-bar"><h3>6. නය වශයෙන්</h3><i class="material-icons share-icon" mat-icon="share" file-name="19-33-6.html"></i></div><p>1.	සමාන භාවය වූ <strong>එකත්ත නය යැ</strong></p><p>2.	අසමාන භාවය වූ <strong>නානත්ත නය යැ</strong></p><p>3.	නිරුත්සාහ භාවය වූ <strong>අව්‍යාපාර නය යැ</strong></p><p>4.	අවිද්‍යාදී ධර්‍මයන් ගේ මේ ස්වභාවය යි කියන ලද <strong>එවං ධම්මතා නය යැ</strong> යි අර්ථ නය සතරෙකි.</p><p>මෙසේ <strong>මේ භව චක්‍ර‍ය</strong> නය භෙදයෙන් ද සුදුසු පරිදි දතයුතු.</p><p>(1) ඒ චතුර්විධ නය අතුරින් එකත්‍ව නය මෙසේ යි : බීජයේ අඞ්කුර-පත්‍ර‍-ස්කන්‍ධ-ශාඛා-පලාසාදි භාවයෙන් වෘක්‍ෂ භාවයට පැමිණීම මෙන්, <strong>‘අවිද්‍යා ප්‍ර‍ත්‍යයයෙන් සංස්කාරය වේ’ ‘සංස්කාර ප්‍ර‍ත්‍යයෙන් විඥානය වේ’</strong> යැ යන මේ පරිද්දෙන් සන්තතිය නො සිඳ පැවැත්ම <strong>ඒකාන්ත නය යැ</strong>. </p><p><strong>විස්තර</strong>:- ඒ එකත්‍ව නය අවිපරීත කොට දක්වන්නේ හේතු ඵල ධර්‍මයන් ගේ ගැළපීමෙන් වන්නා වූ හේතු-ඵල පරම්පරාව නො සිඳ පැවැත්ම ඇති සැටි අවබොධ කරන හෙයින් <strong>උච්ඡෙද දෘෂ්ටිය</strong> සිඳී.</p><p>ඒ සන්තතිය ගේ නො සිඳ පැවැත් ම විපරීත කොට දක්නේ හේතු-ඵල ධර්‍මයන් ගේ ගැළපීමෙන් වන්නා වූ හේතු-ඵල පරම්පරාව නො සිඳ පැවැත් ම, හේතු-ඵල භේදයක් නො කොට එකත්‍වය යි ගැනීමෙන් ශාස්වත <strong>දෘෂ්ටිය දැඩිකොට ගනී</strong>.</p><p>(2) අවිද්‍යාදීන් ගේ තම - තමා පිළිබඳ ලක්ෂණ විනිශ්චය කොට දැකීම <strong>නානාත්‍ව නය නමි</strong>. </p><p><strong>විස්තර</strong>:- එය ලක්ෂණ ව්‍යවස්ථානයෙන් අවිපරීත කොට දක්නේ අභිනව ධර්‍මයන් ගේ ඉපැත්ම දක්නා හෙයින් <strong>ශාස්වත දෘෂ්ටිය</strong> හරී. </p><p>ඒ ලක්ෂණ ව්‍යවස්ථානය විපරීත කොට දක්නේ එකම සන්තානයෙකැ (පරම්පරාවෙකැ) පතිත වූ හේතු-ඵල ධර්‍ම සමූහයක ගේ භින්න සන්තානයෙකැ පැවැති හේතු-ඵල පරම්පරාවක් මෙන් නානාත්‍වයෙන් ගන්නා හෙයින් <strong>උච්ඡේද දෘෂ්ටිය</strong> දැඩි කොට ගනී.</p><p>(3) සංස්කාර ‘මා විසින් ඉපද විය යුතු’ යැ යි අවිද්‍යාවට හෝ විඤ්ඤාණ ‘අප විසින් ඉපදවිය යුතු’ යැ යි සංස්කාරයනට හෝ මෙසේ මේ ආදි ව්‍යාපාරයක් (උත්සාහයක්) නැති බව <strong>අව්‍යාපාර නය</strong> නමි. </p><p><strong>විස්තර</strong>:- එය අවිපරිත කොට දක්නේ ඊශ්වරාදි කාරකයකු අවිද්‍යාමාන බව අවබෝධ කිරීමෙන් ආත්ම (<strong>නිර්‍මාණ) දෘෂ්ටිය දුරු කෙරේ</strong>. ඒ අව්‍යාපාර නය විපරීත කොට දක්නේ උත්සාහය නැති කල්හි දු අවිද්‍යාදී ස්වභාවයම වූ නියම වශයෙන් සිද්ධ යම් හේතු ස්වභාවයෙන් වේ නම් ඒ හේතු භාවය වටහා නො ගැනීමෙන් <strong>අක්‍රිය දෘෂ්ටිය දැඩි කොට ගනී</strong>.</p><nav class="bottom"><a class="button prev" href="19-33-5.html"><i class="material-icons" mat-icon="arrow_back"></i>5. ගම්භීර වසයෙන්</a><a class="button next" href="19-33-7.html">7. එවංධම්මතා වසයෙන් <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>