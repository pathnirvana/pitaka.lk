<!DOCTYPE html>
<html>
<head>
    <meta charset="UTF-8">
    <title>4. නාම - රූප ප්‍ර‍ත්‍යයයෙන් ෂඩායතන - විශුද්ධි මාර්ගය</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="4. නාම - රූප ප්‍ර‍ත්‍යයයෙන් ෂඩායතන - විශුද්ධි මාර්ගය"> <!--For facebook link previews -->
    <meta property="og:image" content="https://2img.now.sh/4. නාම - රූප ප්‍ර‍ත්‍යයයෙන් ෂඩායතන - විශුද්ධි මාර්ගය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="විශුද්ධි මාර්ගය - බුද්ධඝෝෂ හිමි" />
    <meta property="og:image" content="https://2img.now.sh/4. නාම - රූප ප්‍ර‍ත්‍යයයෙන් ෂඩායතන - විශුද්ධි මාර්ගය.png?theme=dark&fontFamily=arundathee&fontSize=180px" />
    <meta name="author" content="විශුද්ධි මාර්ගය - බුද්ධඝෝෂ හිමි" />
</head>
<body>
    <article>
    <h1 style="display: none;">4. නාම - රූප ප්‍ර‍ත්‍යයයෙන් ෂඩායතන - විශුද්ධි මාර්ගය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/4. නාම - රූප ප්‍ර‍ත්‍යයයෙන් ෂඩායතන - විශුද්ධි මාර්ගය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#19-32-4"><i class="material-icons" mat-icon="toc"></i>විශුද්ධි මාර්ගය</a><i class="material-icons" mat-icon="navigate_next"></i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a><i class="material-icons" mat-icon="navigate_next"></i><a class="button" href="19-32.html">ප්‍ර‍ත්‍යය විනිශ්චය</a></nav><div class="heading-bar"><h3>4. නාම - රූප ප්‍ර‍ත්‍යයයෙන් ෂඩායතන</h3><i class="material-icons share-icon" mat-icon="share" file-name="19-32-4.html"></i></div><p><strong>4. </strong>නාම - රූප ප්‍ර‍ත්‍යයයෙන් ෂඩායතන වේ, මේ පදයෙහි</p><p>නම නම් කඳු <sup><a href="#footnote-700" id="footnote-ref-700" class="footnote-ref">[1]</a></sup>*තුනයැ - රූ නම් බු-වතෑදතු,+</p><p>එක් සෙස් කළ එනම්-රූ-පස වේ එවැනි ඔහුට මැ”</p><p><strong>විස්තර</strong>:- ෂඩායතනයට ම ප්‍ර‍ත්‍යය වූ මේ නාම-රූප අතුරින් නාමය නම් වෙදනාදි ස්කන්‍ධ ත්‍ර‍ය යැ. රූප නම් ස්වසන්තතියෙහි ඇතුළත් සතර මහාභූත යැ. ෂඩ්වස්තු යැ. ජිවිතින්‍ද්‍රියයැයි මෙසේ නියමයෙන් යෙදෙන පරිද්දෙන් වේ.</p><p>මෙහි වේදනාදී ස්කන්‍ධත්‍ර‍ය යි කීයේ විඥානය - මෙයට පෙර නාම - රූපයනට ප්‍ර‍ත්‍යය භාවයෙන් කී හෙයිනි. </p><p>සතර මහාභූතයානට ද, ෂඩ්වස්තූනට ද, ජිවිතින්‍ද්‍රියට ද, සුදුසු සේ <strong>සහජාත - පුරෙජාත - ඉන්‍ද්‍රියාදි</strong>  ප්‍ර‍ත්‍යයයෙන් ෂඩායතනයට ම එකාන්තයෙන් ප්‍ර‍ත්‍යය වන බව් සඳහා යි (ටීකාහි කී.)</p><p>(රූපායතනාදියට සහජාත නිශ්‍ර‍ය අනුපාලකාදි භාවය නැති හෙයින් මෙහි නො ගැනේ.)</p><p><strong>විශේෂ</strong>:- ඒ නාම-රූප යනු නාම ද+රූප ද +නාම -රූප ද= නාම-රූප යැ යි, මෙසේ එකශෙෂ කරන ලදුයේ ෂෂ්ඨායතනද+ෂඩායතන ද=ෂඩායතනයැ යි මෙ සේ එක ශේෂ කරන ලද්දට ම ප්‍ර‍ත්‍යය වේය යි දතයුතු.</p><p>ඒ මෙ සේ යි:- අරූප භවයෙහි නාමය ෂෂ්ඨායතනය (මනායතනය) ට ප්‍ර‍ත්‍යය වේ. එහෙයින් ම විභඞ්ගයෙහි “<strong>නාම-පච්චයා ඡට්ඨායතනං</strong>”<sup><a href="#footnote-701" id="footnote-ref-701" class="footnote-ref">[2]</a></sup> යි වදාළහ.</p><p><strong>ප්‍ර‍ශ්නයෙකි</strong>:- නාම-රූපය ෂඩායතනයට ප්‍ර‍ත්‍යය වේය යි කෙසේ දත හැකි ද</p><p><strong>පිළිතුර</strong>:- නාම-රූප ඇති කල්හි ම ෂඩායතන වන හෙයිනි.</p><p>ඒ එසේ මැයි:- ඒ ඒ නාම ද, රූප ද ඇති කල ඒ ඒ ආයතනය වේ. නැති කල නො වේ. යනු ව්‍යතිරෙකයෙන් කියන ලදී. ඒ ෂඩායතනයන් ගේ නාම-රූප ඇති කල වන සුලු බව ප්‍ර‍ත්‍යය නයෙහි ම මතු ප්‍ර‍කාශ වේ.</p><p>එහෙයින් :- “පිළිසඳැ පවත්හි ද -යමක් යමකට පස වෙද,</p><p>යම් ලෙසකිනුදු පස වෙද - පඬිහු එ මෙ සේ දතයුතු” මේ කියනුයේ එහ විස්තරය යි.</p><p>“නම්මැ අරූ බවේ-පිළිසඳැ පැවැතැ නමට මැ,</p><p>සත් අයුරින්, ස අයුරින් පස වෙ යටත් පිරිසෙයින්”</p><p>ඒ මෙ සේ යි:- ප්‍ර‍වෘත්තියෙන් පළමුවැ ප්‍ර‍තිසන්ධියෙහි යටත් පිරිසෙයින් <strong>සහජාතා - අඤ්ඤමඤ්ඤ -නිස්සය - සම්පයුත්ත - විපාක -අර්ථ-අවිගත ප්‍ර‍ත්‍යයයෙන් සත් පරිද්දෙකින් නාමය මනායතනයට ප්‍ර‍ත්‍යය වේ</strong>. </p><p>තවද මේ නාම අතුරින් කිසිවක් <strong>හෙතු ප්‍ර‍ත්‍යයයෙන්</strong> ද, කිසිවක් <strong>ආහාර ප්‍ර‍ත්‍යයයෙන් </strong>ද, මෙ සේ <strong>අන් අයුරින් ද, ප්‍ර‍ත්‍යය වේ</strong>. ඒ වශයෙන් උත්කර්‍ෂ අපකර්‍ෂය ද දතයුතු.</p><p>සෙසු අවිපාක නාමය යටත් පිරිසෙයින් යට කී ප්‍ර‍ත්‍යයයන් අතුරින් විපාක ප්‍ර‍ත්‍යය හැර <strong>ෂට්ප්‍ර‍ත්‍යයයෙන් ප්‍ර‍ත්‍යය</strong> වේ.</p><p><strong>විශේෂ</strong>:- මේ අවිපාක නාම අතුරින් අලොභ - අදොස - අමොහ - සඞ්ඛ්‍යාත කිසි නාමයෙන් හේතු ප්‍ර‍ත්‍යයෙන් ද, ස්පර්‍ශ-වෙදනාදි කිසි නාමයෙක් ආහාර ප්‍ර‍ත්‍යයෙන් ද, යන මේ ආකාරයෙන් අන් අයුරකිනුදු ප්‍ර‍ත්‍යය වේ. ඒ හේතු ප්‍ර‍ත්‍යාදීන් ගේ වශයෙන් උත්කර්‍ෂ - අපකර්‍ෂය දත යුතු.</p><p><strong>විස්තර</strong>:- පෙර කී ප්‍ර‍ත්‍යය භාවයෙන් අමොහ්‍ය හෙතු ප්‍ර‍ත්‍යවැ අෂ්ටධා ප්‍ර‍ත්‍යය භාවය ද, ඉන්ද්‍රිය ප්‍ර‍ත්‍යය වීමෙන් නවධාප්‍ර‍ත්‍යය භාවය ද, මාර්‍ග ප්‍ර‍ත්‍යය වීමෙන් දසධා ප්‍ර‍ත්‍යය භාවයදැ යි උත්කර්‍ෂ ද, ඔවුන් එකිනෙක පිරිහීමෙන් අපකර්‍ෂය ද දතයුතු. මෙහි හේතු-ඉන්ද්‍රිය-මාර්‍ග ප්‍ර‍ත්‍යය වනුයේ අමෝහයම ය. සෙස්ස ද මෙසේ ද යෙදිය යුතු. මේ ප්‍ර‍තිසන්ධියෙහි ය. ප්‍ර‍වෘත්තියෙහි ද විපාකයා ගේ සහජාතාදී වශයෙන් ප්‍ර‍ත්‍යය භේදය පෙර කී සේ ම උත්කර්‍ෂ-අපකර්‍ෂයෙන් වේ. අවිපාකයෙහි ද හෙතු ප්‍ර‍ත්‍යය ආහාර ප්‍ර‍ත්‍යය වශයෙන් උත්කර්‍ෂ ද, ඔවුන්ගේ ම පිරිහීමෙන් අපකර්‍ෂ ද දතයුතු.</p><p>“සෙසු බවෙ පිළිස‍ඳෙහි - නම් මනසට පෙරැ සේ,</p><p>සත් අයුරින්, සෙස්නට - ස අයුරින් පස වනුයේ.”</p><p>අරූප භවයෙන් අන්‍ය පඤ්චවොකාර භවයෙහි ද ඒ විපාක නාමය හෘදය වස්තු සහායවැ මනායතනයට යට කී සේ අවකර්‍ෂ-යෙන් සත් පරිද්දෙකින් ද ප්‍ර‍ත්‍යය වේ. සෙසු චක්ඛායතනාදියට සතර මහාභූත සහායවැ <strong>සහජාත-නිස්සය-විපාක-විප්පයුත්ත-අත්ථි-අවිගත වශයෙන් සයාකාරයෙකින් ප්‍ර‍ත්‍යය වේ.</strong> සෙස්ස පෙර කී සේ දතයුතු.</p><p>“පවත්හිඳු පෙරැ සේ - පස වෙ විවා-විවාහට</p><p>අවිවා-අවිවා වනට - ස පරිද්දෙකින් පස වේ”</p><p>විස්තර:- පඤ්චවොකාර භවයෙහි ප්‍ර‍තිසන්ධියෙහි මෙන් ප්‍ර‍වෘත්තියෙහි ද විපාක නාමය විපාක වූ මනායතනයට යටත් පිරිසෙයින් සත් ආකාරයකින් ප්‍ර‍ත්‍යය වේ. එසේ ම, විපාක නාමය සෙසු චක්‍ෂුරාදි පඤ්චායතනයට - සතර මහාභූත සහායවැ සහජාත - නිස්සය - විපාක - විප්පයුත්ත - අත්ථි  - අවිගත වශයෙන් සය ආකාරයකින් ප්‍ර‍ත්‍යය වේ. </p><p><strong>විශේෂ</strong>:- මේ විපාක නාමයන් අතුරින් ඇතැම් විපාකයෙක් හේතු ප්‍ර‍ත්‍යය වශයෙන් ද, ඇතැමෙක් ආහාර ආහාර ප්‍ර‍ත්‍යය වශයෙන් දැයි මෙසේ අන් අයුරිනුදු ප්‍ර‍ත්‍යය වේ. ඒ වශයෙන් උත්කර්‍ෂ - අපකර්‍ෂ භාවය දත යුතු යි.</p><p>“එහි මැ සෙසු සක් ඈ - පසට විවා පැවැත්මෙහි</p><p>පස වේ සිවු අයුරකින් - අවිවා නමුදු මෙ ලෙසේ”</p><p>ඒ පඤ්චවොකාර භවයෙහි ම ප්‍ර‍වෘත්තියෙහි චක්ඛායතනාදී පඤ්චායතනයට චක්‍ෂුඃප්‍ර‍සාදාදී වස්තූන් නිශ්‍ර‍ය කොට පැවැත්තා වූ ද විපාක නාමය <strong>පච්ඡාඡාත - විප්පයුත්ත - අත්ථි - අවිගත </strong>යන සතර ආකාරයෙන් <strong>ප්‍ර‍ත්‍යය වේ</strong>. මේ විපාක නාමය මෙන් අවිපාක නාමය ද එසේම ප්‍ර‍කාශ කරන ලදී. එහෙයින් කුශල-අකුශල-ක්‍රියා වශයෙන් ත්‍රිවිධ වූ ඒ නාමය ද, ඒ චක්ඛාදී පඤ්චවිධ ආයතනයට සතර ආකාරයකින් ප්‍ර‍ත්‍යය වේය යි දතයුතු. </p><p>මෙසේ රූපයට පළමු නාමය ම ප්‍ර‍තිසන්ධියෙහි ද, ප්‍ර‍වෘත්තියෙහි ද යම් යම් ආයතනයකට ප්‍ර‍ත්‍යය වේ නම් ඒ ආකාරයෙන් දතයුතු.</p><p>“මෙ අරූ බවෙහි රූ-අයතුන්*<sup><a href="#footnote-702" id="footnote-ref-702" class="footnote-ref">[3]</a></sup> එකක්හට වත්</p><p>එකතින් පස නො වේ මැයි, - පස්කඳ ඇති බවෙහි නම්</p><p>රු‘වතුරින් වත් රූ - පිළිසිඳැ මනට සපරිදි,</p><p>සිව්බූ පසට සිව් විදි - සඳැ පවතහිදු පස වේ”</p><p><strong>විස්තර</strong>:- රූප අතුරින් වස්තුරූපය ප්‍ර‍තිසන්ධියෙහි සවැනිවූ මනායතනයට <strong>සහජාත - අඤ්ඤමඤ්ඤ - නිස්සය - විප්පයුත්ත - අත්ථි - අවිගත</strong> ප්‍ර‍ත්‍යයයෙන් <strong>සය ආකාරයෙන් ප්‍ර‍ත්‍යය වේ</strong>. </p><p>සතර මහභූත අවිශෙෂයෙන් ප්‍ර‍තිසන්‍ධි - ප්‍ර‍වෘත්ති දෙක්හි ම උපදනා ඒ ඒ ආයතනයන් ගේ වශයෙන් චක්ඛාවතනාදී ඒ ඒ ආයතනයට <strong>සහජාත - නිස්සය - අත්ථි - අවිගත</strong> ප්‍ර‍ත්‍යයයෙන් <strong>සිවු ආකාරයෙකින් ප්‍ර‍ත්‍යය වේ</strong>. </p><p>(ප්‍ර‍තිසන්‍ධියෙහි අණ්ඩජ - ජලාබුජයනට පඤ්චායතන අතුරින් කායායතනයට ද, සෙස්සවුනට යථායොගයෙන් සෙසු ආයතනයනට ද ප්‍ර‍ත්‍යය වේ.)</p><p>“මේ පසට තෙවිදි දිව් - පස වේ අහර පැවැතෙහි,</p><p>පස මැ මනසට සපිරිදි - වත් රූ එයට පස් විඳි”</p><p>විස්තර:- චක්ඛාදී පඤ්චප්‍ර‍සාදයනට ප්‍ර‍තිසන්ධියෙහි ද, ප්‍ර‍වෘත්තියෙහි ද, රූප ජිවිතෙන්‍ද්‍රියය <strong>අත්ථි - අවිගත - ඉන්ද්‍රිය ප්‍ර‍ත්‍යය</strong> වශයෙන් <strong>තුන්</strong> පරිද්දෙකින් ප්‍ර‍ත්‍යය වේ. ආහාර රූපය ද, <strong>අත්ථි - අවිගත - ආහාර</strong> වශයෙන් තුන් පරිද්දෙකින් ප්‍ර‍ත්‍යය වේ. </p><p>ඒ වනාහි ආහාරය නිසා ජීවත්වන සත්ත්‍වයින් ගේ ශරීරයෙහි ඔජාව පැතිරී ගිය කල්හි ප්‍ර‍වෘත්තියෙහි මැයි, ප්‍ර‍තිසන්ධියෙහි ප්‍ර‍ත්‍යය නො වේ. චක්ඛායතනාදී ඒ පඤ්චායතන (සවැනි මනායතනට) චක්ඛු - සොත - ඝාණ - ජිව්හා - කාය විඤ්ඤාණ සඞ්ඛ්‍යාත මනායතනයට <strong>නිස්සය - පුරෙජාත - ඉන්‍ද්‍රි - විප්පයුත්ත - අත්ථි - අවිගත</strong> ප්‍ර‍ත්‍යය වහයෙන් <strong>සයාකාරයකින් ප්‍ර‍වෘත්තියෙහි ප්‍ර‍ත්‍යය</strong> වේ. ප්‍ර‍තිසන්ධියෙහි නො වේ. </p><p><strong>විශේෂ</strong>:- පඤ්චවිඤ්ඤාණය හැර මනායතනයට වස්තු රූපය <strong>නිඃශ්‍ර‍ය පුරෙජාත - විප්‍ර‍යුක්ත - අසති - අවිගත </strong>වශයෙන් <strong>පස් ආකාරයකින් ප්‍ර‍වෘත්තියෙහි ප්‍ර‍ත්‍යය වේ</strong>. ප්‍ර‍තිසන්ධියෙහි නො වේ. මෙ සේ රූපයම ප්‍ර‍තිසන්ධියෙහි ද, ප්‍ර‍වෘත්තියෙහි ද, යම් යම් ආයතනයකට යම් යම් අයුරකින් ප්‍ර‍ත්‍යය මේ නම් එසේ දතයුතු. </p><p>“නම් රූ දෙක‘තුරින් - යමක් යමකට යම් සේ</p><p>පස වෙද හේ දෙතන්හි මැ - පඬිහු නිසි සේ දතයුතු”</p><p>ඒ මෙ සේ යි :- ප්‍ර‍තිසන්ධියෙහි පඤ්චවොකාර භවයෙහි වෙදනා -සඤ්ඤා - සඞ්ඛාර යන ස්කන්‍ධ තුන හා හෘදය වස්තු රූපයදැ යි කියන ලද නාම-රූපය, මනායතනයට <strong>සහජාත-අඤ්ඤමඤ්ඤ - නිස්සය -විපාක - සම්පයුත්ත - විප්පයුත්ත - අත්ථි - අවිගත</strong> ප්‍ර‍ත්‍යයාදීන් වේය යි දත යුතු. මේ මෙහි ලෙශ මාත්‍රයෙකි.</p><p>විශේෂ:- කී නයින්ම යොදා ගත හැකි හෙයින් මෙහි විස්තර නො දැක්වී.</p><p>මේ ‘නාම-රූප ප්‍ර‍ත්‍යයයෙන් ෂඩායතනය වේ’ යන්නෙහි විස්තර කථාවයි. </p><ol class="footnotes"><li id="footnote-700"><p> *වෙදනා - සඤ්ඤා සඞ්ඛාර		+ භූත වස්තු ආදිය <a href="#footnote-ref-700">↑</a></p></li><li id="footnote-701"><p> වි:ප: පච්චයාකාර විභඞ්ග 111 <a href="#footnote-ref-701">↑</a></p></li><li id="footnote-702"><p> *ආයතන <a href="#footnote-ref-702">↑</a></p></li></ol><nav class="bottom"><a class="button prev" href="19-32-3.html"><i class="material-icons" mat-icon="arrow_back"></i>3. විඥාන ප්‍ර‍ත්‍යයෙන් නාම-රූප</a><a class="button next" href="19-32-5.html">5. ෂඩායතන ප්‍ර‍ත්‍යයයෙන් ස්පර්‍ශ <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>