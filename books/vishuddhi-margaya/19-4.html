<!DOCTYPE html>
<html>
<head>
    <meta charset="UTF-8">
    <title>4. ඒකවිධාදි වශයෙන්</title>
    <meta name="description" content="විශුද්ධි මාර්ගය - බුද්ධඝෝෂ හිමි">
    <meta property="og:type" content="article">
    <meta property="og:title" content="4. ඒකවිධාදි වශයෙන්"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="vishuddhi-margaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#19-4"><i class="material-icons">toc</i>විශුද්ධි මාර්ගය</a><i class="material-icons">navigate_next</i><a class="button" href="19.html">17. පඤ්ඤාභූමි නිර්දේශය - පටිච්ච සමුප්පාදය</a></nav><h2>4. ඒකවිධාදි වශයෙන්<i class="material-icons share-icon" file-name="19-4.html">share</i></h2><p>(1)	<strong>අවිද්‍යාව</strong> - ආලම්බන ස්වභාවය හෝ ධර්‍ම ස්වභාවය නො දැනීම ය, නො දැකීම ය, එහි මුළාවීම ය යනාදි ස්වභාවය වශයෙන් <strong>ඒකවිධ යැ</strong>.</p><p>දුඃඛාදිය නො දැනීම් වශයෙන් හෝ දෘෂ්ටි විප්‍ර‍යුක්ත වශයෙන් හෝ <strong>අප්‍ර‍තිපත්තිය</strong> අශුභාදියෙහි ශුභාදි වශයෙන් හෝ දෘෂ්ටි සම්ප්‍ර‍යුක්ත වශයෙන් හෝ <strong>මිථ්‍යාප්‍ර‍තිපත්තිය</strong> යන මොවුන් ගේ වශයෙන් <strong>විවිධ යැ</strong>. </p><p>(සන්නයෙහි- අනුශායාවස්ත මෝහ වශයෙන් අප්‍ර‍තිපත්තිය, පර්‍ය්‍යුස්ථාන - දුශ්චරිතාවස්ථ මෝහ වශයෙන් මිථ්‍යා ප්‍ර‍තිපත්තියයි කීහු.) එසේම <strong>සසඞ්ඛාර-අසඞ්ඛාර</strong> චිත්තසම්ප්‍ර‍යුක්ත වශයෙන් ද්වි<strong>ධයැ</strong>.</p><p><strong>සෝමනස්ස-දෝමනස්ස-උපේක්ඛා</strong> වේදනා යෝගයෙන් <strong>ත්‍රිවිධ යැ</strong>.</p><p><strong>චතුස්සත්‍යයන් ගේ</strong> අප්‍ර‍තිවේධයෙන් <strong>චතුර්විධ යැ</strong>.</p><p><strong>ගතිපඤ්චකයෙහි</strong> ආදීනව මුවහ කිරීම් වශයෙන් <strong>පඤ්චවිධ යැ</strong>.</p><p><strong>ෂඩ්ද්‍වාරයෙහි හා ෂඩාලම්බනයෙහි පැවතීම් වශයෙන් ෂඩ්විධයි.</strong></p><p><strong>විශේෂ මේ ෂඩ්විධත්වය ප්‍ර‍තීත්‍ය සමුත්පාදයේ කියන ලද සියලු අරූප ධර්‍මයන්හි ලා දතයුතු.</strong></p><p>(2)	<strong>සඞ්ඛාර - සාසව - විපාකධම්මධම්මාදී</strong> බැවින් සංස්කාර <strong>ඒකවිධ යැ</strong>.</p><p><strong>(ආදි ශබ්දයෙන් නෙවසෙඛනාසෙඛ-සංයොජනියාදි භාවයෙන් ද සංග්‍ර‍හ වේ.)</strong></p><p><strong>කුසල - අකුසල වශයෙන් ද්විධ යැ. එසේම පරිත්ත-මග්ගගත; හීන-මධ්‍යම; මිච්ඡත්ත-සම්මත්ත; නියත-අනියත වශයෙන් ද ද්විවිධ වේ. පුණ්‍යාභිසංස්කාර - අපුණභාභිසංස්කාර - ආනෙඤ්ජාභි සංස්කාර වශයෙන් ත්‍රිවිධ යැ.</strong></p><p><strong>චතුර්යෝනියෙහි ඇතුළත් සත්ත්‍වයන් උපදවන බැවින් චතුර්විධ යැ.</strong></p><p><strong>පඤ්චගතියට පමුණුවන හෙයින් පඤ්චවිධයි.</strong></p><p>(3)	<strong>විඤ්ඤාණ</strong> -ලෞකික විපාකාදි භාවයෙන් ඒකවිධ යැ. (ආදී ශබ්දයෙන් අව්‍යාකෘත, සප්‍ර‍ත්‍යය සංස්කෘතාදි භාවය ද ගැනේ.)</p><p>සහේතුක-අහේතුකාදි<strong> භාවයෙන් </strong>ද්‍විවිධයැ<strong>. (ආදි ශබ්දයෙන් සංස්කාර අසංස්කාරාදි භේදය ගැනේ.)</strong></p><p>භවත්‍රයෙහි ඇතුළත් වීම් වශයෙන් ද, ත්‍රිවිධ වෙදනා සම්ප්‍රයෝගයෙන් ද, අහේතුක-ද්විහේතුක ත්‍රිහේතුක වශයෙන් ද ත්‍රිවිධ වේ.</p><p>චතුර්‍යොනියෙහි පැවතීම් වශයෙන් චතුර්විධ යැ.</p><p>පඤ්චගතියෙහි පැවතීම් වශයෙන් පඤ්චවිධයි.</p><p>(4)	<strong>නාම-රූප</strong>, විඥානයට නිශ්‍ර‍ය බැවින් ද, කර්‍ම ප්‍ර‍ත්‍යය වන බැවින් ද <strong>ඒකවිධ යැ</strong>.</p><p>අරමුණු ගැනීම් නො ගැනීම් වශයෙන් <strong>ද්‍විවිධ යැ</strong>.</p><p>අතීත අනාගත ප්‍ර‍ත්‍යුත්පන්න වශයෙන් <strong>ත්‍රිවිධ යැ</strong>. </p><p>චතුර්‍යොනි වශයෙන් <strong>චතුර්විධ යැ</strong>.</p><p>පඤ්චගති වශයෙන් <strong>පඤ්චවිධයි</strong>.</p><p>(5)	ෂඩායතන - විඥානයා ගේ හා විඥානසම්ප්‍ර‍යුක්ත ධර්‍මයන් ගේ උත්පත්තිය හා ප්‍ර‍වෘත්තිය ස්ථාන වශයෙන් <strong>එකවිධ යැ</strong>. </p><p>සතර මහා භූත ප්‍ර‍සන්න භාවය, විඥානාදිභාවය වශයෙන් <strong>ද්‍විවිධ යැ</strong>.</p><p>(මෙහි ආදි ශබ්දයෙන් බාහාරායතන ද සංග්‍ර‍හ වේ)</p><p>සම්ප්‍රාප්ත අසම්ප්‍රාප්ත උභය විමුක්ත වශයෙන් <strong>ත්‍රිවිධ යැ</strong>.</p><p>යෝනි වශයෙන් <strong>චතුර්විධ යැ</strong>.</p><p>ගති වශයෙන් <strong>පඤ්චවිධයි</strong>.</p><p>ඵස්සාදීන්ගේ ද මේ නයින් ම ඒකවිධාදි භාවයෙන් විනිශ්චය දතයුතු.</p><p>(6)	<strong>ඵස්සය</strong>-ඵූසන භාවයෙන් හා ලෞකික සාසවාදි භාවයෙන් <strong>ඒකවිධ යැ</strong>.</p><p><strong>පටිඝ සම්ඵස්ස</strong> - අධිවචන සම්ඵස්ස භේදයෙන් ද, සහෙතුකාදි භේදයෙන් ද <strong>ද්‍විවිධ යැ</strong>.</p><p><strong>භවත්‍ර‍ය පර්‍ය්‍යාපන්න හෙයින් ද, වේදනාත්‍ර‍ය සම්ප්‍රයෝග හෙයින් ද,</strong></p><p><strong>වේදනාත්‍ර‍ය ප්‍ර‍ත්‍ය හෙයින් ද, අහේතුක ද්‍විහේතුක-ත්‍රිහේතුක- හෙයින් ද </strong>ත්‍රිවිධ යැ<strong>.</strong></p><p><strong>යෝනි වශයෙන් </strong>චතුර්විධ යැ<strong>.</strong></p><p><strong>ගති වශයෙන් </strong>පඤ්චවිධයි<strong>.</strong></p><p>(7)	<strong>වේදනාව</strong> - අනුභවන ලක්‍ෂණයෙන් ද, ලෞකික හෙයින් ද, සාසවාදී බැවින් ද <strong>ඒකවිධ යැ</strong>.</p><p><strong>පඤ්චද්වාරික-මනොද්වාරික භෙදයෙන් </strong>ද්‍විවිධ යැ<strong>.</strong></p><p><strong>සුඛාදී හේතුවෙන් </strong>ත්‍රිවිධ යැ<strong>.</strong></p><p>චතුර්විධ-පඤ්චවිධ<strong> භේද පෙරසේ මැයි.</strong></p><p><strong>ෂඩාලම්බන භේදයෙන් </strong>ෂඩ්විධයි<strong>.</strong></p><p>(8)	තෘෂ්ණාව - ලෝක සමුදය භාවයෙන් <strong>ඒකවිධ යැ</strong>.</p><p>දිට්ඨි සම්ප්‍ර‍යුත්ත - විප්පයුත්ත භෙදයෙන් <strong>ද්‍විවිධයැ</strong>.</p><p>කාම - භව - විභව තෘෂ්ණා වශයෙන් <strong>ත්‍රිවිධ යැ</strong>.</p><p>චතුමාර්‍ග ප්‍රභේද හෙයින් <strong>චතුර්විධ යැ</strong>.</p><p>රූපාභිනන්‍දනාදි භාවයෙන් <strong>පඤ්චවිධ යැ</strong>.</p><p>ෂඩ් තෘෂ්ණා කායයන් ගේ වශයෙන් ෂඩ්විධයි.</p><p>(9)	<strong>උපාදාන- දෘඨග්‍රාහ වශයෙන් ඒකවිධ යැ</strong>.</p><p>තෘෂ්ණා දෘෂ්ටි භේදයෙන් <strong>ද්විවිධ යැ</strong>.</p><p>භවත්‍ර‍යට උපනිශ්‍ර‍ය භාවයෙන් <strong>ත්‍රිවිධ යැ</strong>.</p><p>කාමූපාදානාදි භේදයෙන් <strong>චතුර්විධ යැ</strong>.</p><p>පඤ්චගති සංවර්‍තනයෙන් <strong>පඤ්චවිධ වේ</strong>.</p><p>(10)	<strong>භවය</strong>-ලෞකික සාශ්‍ර‍වාදි භාවයෙන් <strong>ඒකවිධ යැ</strong>.</p><p>කර්‍මභව - උත්පත්තිභව භේදයෙන් <strong>ද්විවිධ යැ</strong>.</p><p>කාම-රූප අරූප භව භේදයෙන් <strong>ත්‍රිවිධ යැ</strong>.</p><p>සතර උපාදානයනට ප්‍ර‍ත්‍යය භෙදයෙන් <strong>චතුර්විධ යැ</strong>.</p><p>පඤ්චගති සංවර්‍තන භේදයෙන් <strong>පඤ්චවිධ යැ</strong>.</p><p>කාම- කර්‍මභවාදි භේදයෙන් <strong>ෂඩ්විධ යැ</strong>.</p><p>සප්ත විඥනස්ථිති සංග්‍ර‍හයෙන් <strong>සප්තවිධ යැ</strong>.</p><p>චතුරුපාදානකර්‍ම ප්‍ර‍ත්‍යය කර්‍ම භවාදී භේදයෙන් අෂ්ටවිධ යැ.</p><p>කාම භවාදි භේදයෙන් <strong>නවවිධ යි</strong>.</p><p>(11)	ජාතිය ඒ ඒ භවයෙහි ප්‍ර‍ථමාභිනිවෘත්ති බැවින් <strong>ඒකවිධයැ</strong>.</p><p>රූප සංඛාරක්ඛන්‍ධ සංග්‍ර‍හයෙන් <strong>ද්විවිධ යැ</strong>.</p><p>භවත්‍ර‍ය පර්‍ය්‍යාපන්න හෙයින් <strong>ත්‍රිවිධ යැ</strong>.</p><p>යෝනි වශයෙන් <strong>චතුර්විධ යැ</strong>.</p><p>ගති වශයෙන් <strong>පඤ්චවිධයි</strong>.</p><p>(12)	මේ නයින්ම ජරාමරණාදීන්ගේ ද ඒකවිධාභාවය දතයුතුය.</p><nav class="bottom"><a class="button prev" href="19-3.html"><i class="material-icons">arrow_back</i>3. ලක්‍ෂණාදී වශයෙන් විනිශ්චය</a><a class="button next" href="19-5.html">5. අඞ්ග ව්‍යවස්ථාන වශයෙන් <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>