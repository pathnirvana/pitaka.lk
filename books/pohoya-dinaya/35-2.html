<!DOCTYPE html>
<html>
<head>
    <meta charset="UTF-8">
    <title>මෙත්තා භාවනා ගාථා - පොහොය දිනය</title>
    <meta name="description" content="පොහොය දිනය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="මෙත්තා භාවනා ගාථා - පොහොය දිනය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pohoya-dinaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#35-2"><i class="material-icons">toc</i>පොහොය දිනය</a><i class="material-icons">navigate_next</i><a class="button" href="35.html">පාන්දර 4 පටන් 6 දක්වා</a></nav>
  <div class="heading-bar">
    <h2>මෙත්තා භාවනා ගාථා</h2><i class="material-icons share-icon" file-name="35-2.html">share</i>
  </div>
  <div class="gatha">
    <p>1. පුඤ්ඤේනානේන මේ යාවජීවං සබ්බත්ථ සබ්බදා,</p>
    <p>සුඛීභවෙය්‍යං නිද්දුක්ඛො අඛ්‍යාපජ්ඣෝ භවෙය්‍යහං.</p>
    <p>.</p>
    <p>2. මය්හං හිතා ච වේරා ච මජ්ඣත්තා සබ්බ පාණිනෝ,</p>
    <p>සුඛී අවේරා නිද්දුක්ඛා අඛ්‍යාපජ්ඣා ච හොන්තු තේ.</p>
    <p>.</p>
    <p>3. තථා අස්මිං ඝරාරාමේ ගාමපබ්බතපාදපේ,</p>
    <p>රජ්ජේ “පි” මස්ස දීපස්ස ගාමක්ඛෙත්ත වනාදිසු.</p>
    <p>.</p>
    <p>4. චක්ඛවාළස්සි “මස්සා” පි මහාදීප චතුස්වපි,</p>
    <p>ද්විසහස්ස ඛුද්දදීපේසු තේසුගාමාදිකේසු ච.</p>
    <p>.</p>
    <p>5. තථා සමන්තානන්තේසු චක්කවාළේසු තේසුපි,</p>
    <p>හෙට්ඨා අවීචිතෝ යාවභවග්ගා දසදිසාසුපි.</p>
    <p>.</p>
    <p>6. ඛත්තියා බ්‍රාහ්මණා වෙස්සා සුද්දා චණ්ඩාල පුක්කුසා,</p>
    <p>මනුස්සා අමනුස්සා ච සුපණ්ණා ච අසේසකා.</p>
    <p>.</p>
    <p>7. සබ්බේ අපාද ද්විපදා චතුප්පාද බහුප්පදා,</p>
    <p>තේසු භූතේසු සබ්බේසු පුමා සබ්බාපි ඉත්ථියෝ.</p>
    <p>.</p>
    <p>8. සබ්බේ දිට්ඨා අදිට්ඨා ච සබ්බේ දිඝා ච රස්සකා,</p>
    <p>සබ්බේ සුඛුම ථුලා ච හීන මජ්ඣිම උත්තමා.</p>
    <p>.</p>
    <p>9. දූරට්ඨා’පි අදූරට්ඨා සන්තිකට්ඨා ච කේවලා,</p>
    <p>යේ පඤ්ච ගතිකා සත්තා සබ්බේ තේ චතුයෝනිකා</p>
    <p>.</p>
    <p>10. යේ සබ්බේ පාණිනෝ ජීවා භූතා සත්තා ච සබ්බදා,</p>
    <p>සුඛී අවේරා නිද්දුක්ඛා අඛ්‍යාපජ්ඣා ච හොන්තු තේ.</p>
    <p>.</p>
    <p>11. නාගා ච සබ්බේ පාතාලේ අසුරාචා’ සුරේ පුරේ,</p>
    <p>නරකේ යමරාජානෝ නේරයිකා විඝාතිනෝ.</p>
    <p>.</p>
    <p>12. තිරච්ඡානගතා සබ්බේ පේතා පේත භවේසු ච,</p>
    <p>අසුරකායා ච සබ්බේ ච සබ්බේ ච භූ නිස්සිතාපි ච.</p>
    <p>.</p>
    <p>13. සුඛිතා හොන්තු නිද්දුක්ඛා අවේරා ච අනාමයා,</p>
    <p>දීඝායුකා අඤ්ඤමඤ්ඤං පියා පප්පොන්තු නිබ්බුතිං.</p>
    <p>.</p>
    <p>14. විහාරේසු ච සබ්බේසු චේතියේ පටිමාඝරේ,</p>
    <p>බෝධිරුක්ඛෙසු සබ්බේසු සේසරුක්ඛෙ වනේසු ච.</p>
    <p>.</p>
    <p>15. පබ්බතේසු ච සබ්බේසු කන්දරේ නිජ්ඣරේ තථා,</p>
    <p>නදී ගංගා තටාකේසු වාපි පොක්ඛරණීසු ච.</p>
    <p>.</p>
    <p>16. ජලාසයේසු සබ්බේසු සමුද්දේසු ච දේවතා,</p>
    <p>සබ්බේපි දේවතා නාගා සබ්බේ සත්තා ජලාසයා.</p>
    <p>.</p>
    <p>17. සුඛිතා හොන්තු නිද්දුක්ඛා අවේරා ච අනාමයා,</p>
    <p>දීඝායුකා අඤ්ඤමඤ්ඤං පියා පප්පොන්තු නිබ්බුතිං.</p>
    <p>.</p>
    <p>18. ථලාසයා ච සබ්බේහි සබ්බේ සත්තා වනාසයා,</p>
    <p>රුක්ඛෙසු දේවතා සබ්බා විමාන වන දේවතා.</p>
    <p>.</p>
    <p>19. සුඛිතා හොන්තු නිද්දුක්ඛා ආවේරාච අනාමයා,</p>
    <p>දීඝායුකා අඤ්ඤමඤ්ඤං පියා පප්පොන්තු නිබ්බුතිං.</p>
    <p>.</p>
    <p>20. භුම්මට්ඨා දේවතා සබ්බා ආකාසට්ඨා ච දේවතා,</p>
    <p>චාතුම්මහාරාජිකා ච තාවතිංසා ච දේවතා.</p>
    <p>.</p>
    <p>21. යාමා ච තුසිතා දේවා නිම්මාණරතිනෝ පි ච,</p>
    <p>පරේහි නිම්මිතා සබ්බා දේවා ච වසවත්තිනෝ.</p>
    <p>.</p>
    <p>22. සබ්බේ බ්‍ර‍හ්මපාරිසජ්ජා තථා බ්‍ර‍හ්මපුරෝහිතා,</p>
    <p>මහා බ්‍ර‍හ්මා පරිත්තාභා අප්පමාණාහ නාමකා.</p>
    <p>.</p>
    <p>23. ආභස්සරා ච බ්‍ර‍හ්මානෝ පරිත්තසුභ නාමකා,</p>
    <p>අප්පමාණ සුභාචේව සුභකිණ්ණක නාමකා.</p>
    <p>.</p>
    <p>24. වේහප්ඵලා සඤ්ඤසත්තා අවිහාතප්පිකාපි ච,</p>
    <p>සුදස්සා ච සුදස්සී ච අකනිට්ඨා ච රූපිනෝ.</p>
    <p>.</p>
    <p>25. අකාසානඤ්චායතන විඤ්ඤාණඤ්චායතනානිච</p>
    <p>ආකිඤ්චඤ්ඤායතන නේවසඤ්ඤිනාසඤ්ඤිනෝපිච.</p>
    <p>.</p>
    <p>26. සබ්බේපි තේ බහූ සත්තා පාණභූතා ච පුග්ගලා,</p>
    <p>සුඛිතා හොන්තු නිද්දුක්ඛා අවේරා ච අනාමයා.</p>
    <p>.</p>
    <p>27. යේහි යා සුඛසම්පත්ති අලද්ධානං ලභන්තු තෙ,</p>
    <p>ථිරා ච හොන්තු ලද්ධාය සුඛසම්පත්තියා සදා.</p>
    <p>.</p>
    <p>28. විජ්ජා සම්පත්ති භෝගෙහි පවඩ්ඪන්තු යසස්සිනෝ,</p>
    <p>පරිවාර බලප්පත්තා භයෝ’ පද්දව වජ්ජිතා.</p>
    <p>.</p>
    <p>29. සුඛිලා සුඛ සම්භාසා අඤ්ඤමඤ්ඤං හිතේසිනෝ,</p>
    <p>මෝදන්තු සුඛිතා සබ්බේ මාකඤ්චි පාපමාගමා.</p>
    <p>.</p>
    <p>30. සද්ධා පාමොජ්ජ බහුලා දානසීල බහුස්සවා,</p>
    <p>ගුණභූසිතසන්තානං ආයුං පාලෙන්ත්වනාමයා.</p>
    <p>.</p>
    <p>31. සම්මාදිට්ඨිං පුරෝධාය සද්ධම්ම පටිපත්තියා,</p>
    <p>ආරාධෙන්තු හිතෝපාය මච්චන්ත සුඛ සාධනං.</p>
    <p>.</p>
    <p>32. ඉති නානප්පකාරේන සත්තේසු හිත මානසං,</p>
    <p>මාතා ච පියපුත්තම්හි පවත්තෙය්යං නිරන්තරං.</p>
    <p>.</p>
    <p>33. භවග්ගුපාදාය අවීචි හෙට්ඨතෝ,</p>
    <p>එත්ථන්තරෙ සත්ත කායූපපන්නා,</p>
    <p>රූපී අරූපී ච අසඤ්ඤි සඤ්ඤිනො</p>
    <p>දුක්ඛාපමුඤ්චන්තු ඵුසන්තු නිබ්බුතිං.</p>
    <p>.</p>
    <p>34. ඉමම්හි මෙත්තං පටිවාස රඤ්ඤෝ</p>
    <p>භාවෙති පාතෝ ච දිවා ච රත්තිං,</p>
    <p>සුඛං සුපච්චේ සුඛං පබුජ්ඣතී</p>
    <p>සුත්තේසු පාපං සුපිනං න පස්සති.</p>
    <p>.</p>
    <p>35. පියෝ ච සෝ හොති නරාමරානං</p>
    <p>රක්ඛන්ති තං දේවගණාපි නිච්චං,</p>
    <p>පරප්පයුත්තා ච විසග්ගිසත්ථං,</p>
    <p>න තම්පි ඛාධෙතු මලං සදාපි.</p>
    <p>.</p>
    <p>36. චිත්තං සමාධිං තුවටඤ්ච ගච්ඡති</p>
    <p>වණණෝමුඛෙවස්ස ච විප්පසීදති,</p>
    <p>අමූළ්හකො යේව කරොති කාලං</p>
    <p>ආයුක්ඛයේ බ්‍ර‍හ්ම නිවාස ගාමිණී,</p>
    <p>.</p>
    <p>37. අස්මිං විහාර ඝරපබ්බත රුක්ඛගාමේ</p>
    <p>සබ්බේසු දීප නගරේසුපි චක්කවාළේ,</p>
    <p>දේවාසුරා ගරුඩ රක්ඛස නාග යක්ඛා</p>
    <p>රක්ඛන්තු මං සකනුභාව බලේන නිච්චං.</p>
  </div>
  <nav class="bottom"><a class="button prev" href="35-1.html"><i class="material-icons">arrow_back</i>පටිච්ච සමුත්පාද සජ්ඣායනාව</a><a class="button next" href="35-3.html">බුද්ධානුස්මෘති භාවනාව <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>