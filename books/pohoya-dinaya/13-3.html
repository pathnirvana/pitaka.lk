<!DOCTYPE html>
<html>
<head>
    <meta charset="UTF-8">
    <title>“අබ්‍ර‍හ්මචරියා වේරමණී සික්ඛාපදං සමාදියාමි.” - පොහොය දිනය</title>
    <meta name="description" content="පොහොය දිනය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="“අබ්‍ර‍හ්මචරියා වේරමණී සික්ඛාපදං සමාදියාමි.” - පොහොය දිනය"> <!--For facebook link previews -->
    <meta property="og:image" content="https://2img.now.sh/“අබ්‍ර‍හ්මචරියා වේරමණී සික්ඛාපදං සමාදියාමි.” - පොහොය දිනය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="පොහොය දිනය - රේරුකානේ චන්දවිමල හිමි" />
    <meta property="og:image" content="https://2img.now.sh/“අබ්‍ර‍හ්මචරියා වේරමණී සික්ඛාපදං සමාදියාමි.” - පොහොය දිනය.png?theme=dark&fontFamily=arundathee&fontSize=180px" />
    <meta name="author" content="පොහොය දිනය - රේරුකානේ චන්දවිමල හිමි" />
</head>
<body>
    <article>
    <h1 style="display: none;">“අබ්‍ර‍හ්මචරියා වේරමණී සික්ඛාපදං සමාදියාමි.” - පොහොය දිනය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/“අබ්‍ර‍හ්මචරියා වේරමණී සික්ඛාපදං සමාදියාමි.” - පොහොය දිනය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="pohoya-dinaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#13-3"><i class="material-icons" mat-icon="toc"></i>පොහොය දිනය</a><i class="material-icons" mat-icon="navigate_next"></i><a class="button" href="13.html">සික පදවල තේරුම් හා විස්තර</a></nav><div class="heading-bar"><h2>“අබ්‍ර‍හ්මචරියා වේරමණී සික්ඛාපදං සමාදියාමි.”</h2><i class="material-icons share-icon" mat-icon="share" file-name="13-3.html"></i></div><p>තේරුම :-</p><p>ගිහියාගේ සිරිත වන මෛථුන සේවනයෙන් වැළකීම වූ සිකපදය සමාදන් වෙමි.</p><p>මේ සිකපදය සම්බන්ධයෙන් දතයුතු කරුණු බොහෝ ඇත්තේ ය. ඒවා ග්‍රාම්‍ය ය, දරු දැරියන් විසින් ද කියවන මෙබඳු පොතකට ඒවා ඇතුළු කිරීම නුසුදුසු බැවින් මෙයට ඒවා ඇතුළු නො කරන ලදි. මේ සිකපදය ගැන දතයුතු විස්තර ඇත්තේ විනය පිටකයට අයත් පොත්වල ය. <strong>පාරාජිකාපාලිය, සමන්තපාසාදිකාව</strong> යන පොත්වල එහි විස්තර ඇත.</p><div class="subhead"><p><a id="_Toc463783525"></a>සප්ත මෛථුනය</p></div><p>බ්‍ර‍හ්මචර්‍ය්‍යශීලය කිලිටි කරන සප්ත මෛථුනයක් ඇත්තේ ය. ඒ මෙසේ ය.</p><ol><li>ස්ත්‍රීන් විසින් කරන නෑවීම ඇඟ ඉලීම අත් පා පිරිමැදීම යනාදිය පිළිගැනීම හා ඒවායේ මිහිර විඳීම ඒවාට කැමති වීම,</li><li>ස්ත්‍රීන් හා කවටකම් කිරීම ක්‍රීඩා කිරීම ඔවුන්ගේ ඇඟේ හැපීම ඔවුන්ගේ ශරීරය පිරිමැදීම ඔවුන් හා සිනාසීම යන මේවායේ රස විඳීම, සතුටු වීම.</li><li>ස්ත්‍රීන්ගේ රූපශෝභාව බලමින් මේ මේ තැන මෙසේ මෙසේ ලස්සනය හොඳය යි සිතමින් රස විඳීම.</li><li>ස්ත්‍රීන්ගේ හඬ අසමින් රස විඳීම,</li><li>පෙර ස්ත්‍රීන් හා කළ කෙළි සිනා ආදිය සිහි කරමින් ඒවායේ රස විඳීම.</li><li>පස්කම් සැප විඳින අන්‍යයන්ගේ සම්පත් බලා සතුටු වීම.</li><li>රක්නා වූ මේ ශීලයේ බලයෙන් දෙවියෙක් වේම්වායි අනාගතයෙහි ලබන්නට ඇති ඒ දිව්‍ය සම්පත්තිය සිතින් විඳීම, ඒ ගැන සතුටු වීම.</li></ol><p>නියම ලෙස මෛථුන සේවනය නො කළ ද දහම් හල්වල සිල් සමාදන්ව සිටින ස්ත්‍රීපුරුෂයන් අතර මේ සප්ත මෛථුනයට අයත් කරුණු සිදු වී ඔවුන්ගේ බ්‍ර‍හ්මචර්‍ය්‍ය ශීලය කිලිටි වන්නට ඉඩ ඇත. එසේ නොවන ලෙස පරෙස්සම් විය යුතු ය.</p><nav class="bottom"><a class="button prev" href="13-2.html"><i class="material-icons" mat-icon="arrow_back"></i>“අදින්නාදානා වේරමණී සික්ඛාපදං සමාදියාමි.”</a><a class="button next" href="13-4.html">“මුසාවාදා වෙරමණී සික්ඛාපදං සමාදියාමි.” <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>