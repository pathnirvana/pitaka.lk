<!DOCTYPE html>
<html>
<head>
    <meta charset="UTF-8">
    <title>මිලිඳු රජු - සිංහල මිලින්‍දප්‍ර‍ශ්නය</title>
    <meta name="description" content="සිංහල මිලින්‍දප්‍ර‍ශ්නය - හීනටිකුඹුරේ සුමංගල හිමි">
    <meta property="og:type" content="article">
    <meta property="og:title" content="මිලිඳු රජු - සිංහල මිලින්‍දප්‍ර‍ශ්නය"> <!--For facebook link previews -->
    <meta property="og:image" content="https://2img.now.sh/මිලිඳු රජු - සිංහල මිලින්‍දප්‍ර‍ශ්නය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="සිංහල මිලින්‍දප්‍ර‍ශ්නය - හීනටිකුඹුරේ සුමංගල හිමි" />
    <meta property="og:image" content="https://2img.now.sh/මිලිඳු රජු - සිංහල මිලින්‍දප්‍ර‍ශ්නය.png?theme=dark&fontFamily=arundathee&fontSize=180px" />
    <meta name="author" content="සිංහල මිලින්‍දප්‍ර‍ශ්නය - හීනටිකුඹුරේ සුමංගල හිමි" />
</head>
<body>
    <article>
    <h1 style="display: none;">මිලිඳු රජු - සිංහල මිලින්‍දප්‍ර‍ශ්නය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/මිලිඳු රජු - සිංහල මිලින්‍දප්‍ර‍ශ්නය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="milinda-prashnaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#1-5-1"><i class="material-icons" mat-icon="toc"></i>සිංහල මිලින්‍දප්‍ර‍ශ්නය</a><i class="material-icons" mat-icon="navigate_next"></i><a class="button" href="1.html">සංඥාපනය</a><i class="material-icons" mat-icon="navigate_next"></i><a class="button" href="1-5.html">මිලින්දපඤ්හයෙහි සඳහන් පුද්ගලයෝ</a></nav><div class="heading-bar"><h3>මිලිඳු රජු</h3><i class="material-icons share-icon" mat-icon="share" file-name="1-5-1.html"></i></div><p><strong>මිලිඳු</strong>රජතුමා මනස්කල්පිත පුද්ගලයෙකු නො වන බව යට දැක්වීමු. මිලින්දපඤ්හයෙහි සඳහන් පරිදි ඒ රජතුමා ‘<strong>අලසන්දා’</strong> නම් දිවයිනෙහි <strong>කලසී</strong> නම් ග්‍රාමයෙහි උපන්නෙකි. <strong>සාගලපුරය</strong> රාජධානිය කොට ගෙණ විශාල ප්‍රදෙශයක් පාලනය කළ යොන් රජෙකි.</p><p>‘<strong>අලසන්දා’</strong> යනු <strong>ඇලැක්සැණ්ඩර්</strong> නම් ග්‍රීක් රජුට අයත් ව පැවැති <strong>ඇලැක්සැණ්ඩ්රියා</strong> නම් ප්‍රදෙශයට යෙදූ මාගධිකනාමය යි. ඒ <strong>අලසන්දාව</strong> දිවයිනකැ යි මෙහි දැක්වේ. කාබුල්නදියෙහි අතුගංගා වූ චේනාබ්, රාවී යන නදී දෙක අතර පිහිටි හෙයින් ඒ නමින් ප්‍ර‍සිද්ධ වූ බව සිතා ගත හැකි ය. ශාකලද්වීප යනු ද මීට ම අනික් නමකි. <strong>අලසන්දා</strong>දිවයින සාගලපුරයේ සිට යොදුන් දෙසියයකින් ඈත පිහිටි බව මේ පොතෙහි සඳහන් වේ.</p><p><strong>කලසී</strong>ග්‍රාමය ගැණ අනික් තැනක සඳහන් නො වේ. දැනට ඉන්දියාවෙන් සොයා ගෙණ තිබෙන නානාවිධ පැරණි ග්‍රීක් කාසි අතර ‘<strong>කරිසි’</strong> යන නගර නාමයක් සඳහන් එකක් ද තිබේ. ඒ කාසිය වාත්තු කරවන ලද්දේ ක්‍රිස්තූත්පත්තියට අවුරුදු 180 කට පෙර <strong>ඉයුක්‍ර‍ටිඩෙස්</strong> (<strong>Eukratides</strong>) නම් රජෙකු විසිනි. මේ කාසියෙහි සඳහන් <strong>කරිසි</strong>නගරය හා මිලින්ද පඤ්හයෙහි සඳහන් <strong>කලසී</strong>ග්‍රාමයත් එකක් ම විය හැක්කැ යි යුරෝපීය පඬිවරු සලකති.</p><p><strong>සාගල</strong>පුරය බෞද්ධසාහිත්‍යයෙහි සුප්‍ර‍සිද්ධ ය. පුරාතනයෙහි දඹදිව ධනවත් පවුල්වල තරුණයන්ට රූපසම්පන්න භාර්යාවන් සැපයුවේ මදුරට සාගලපුරය ය යනු <strong>කුසජාතක, මහාකස්සප</strong>චරිත ආදියෙන් ඔප්පු වෙයි. <strong>සාගල</strong>පුරය හා <strong>කාශ්මීර</strong>දෙශයත් අතර දුරප්‍ර‍මාණය දොළොස් යොදුනකැ යි මිලින්දපඤ්හයෙහි දැක්වේ. වර්තමාන <strong>පංජාබ්</strong>දෙශයෙහි <strong>සියල්කොට්</strong>නගරය පුරාණ සාගලනගරය ලෙස සැලකේ. ‘සියල්’ යන්න ‘සාගල’ යන්නෙන් ආවකි. මේ ‘කොට්’ යන්න හා සිංහල ‘කොටු’ යන්න ද සමාන ප්‍ර‍භව ඇති එකාර්ථවත් ශබ්ද ය.</p><p>මිලිඳුරජතුමා යෝනයෙකු බව මෙහි සඳහන් වෙයි. ‘යොන’ යනු ද ‘යවන’ යනු ද සමානාර්ථ ය. ඒ නම් දෙක ම ව්‍යවහාර වූයේ ඉන්දියාවෙන් බටහිරදිග පිහිටි රටවල වැසියන් උදෙසා ය. විශෙෂයෙන් ග්‍රීක් ජාතිකයෝ ඒ නාමයෙන් දඹදිව වැසියන් අතර ප්‍ර‍සිද්ධ වූහ. එහෙයින් <strong>මිලිඳු</strong>රජතුමා ග්‍රීක්ජාතිකයෙකු විය යුතු ය. </p><p>බැක්ට්‍රියාවේ සිටි ග්‍රීක්රජුන්ගේ නම් අතර ‘මිනැණ්ඩර්’ යන නමක් ද දක්නා ලැබේ. මේ රජුගේ නාමය දරණ කාසි වර්ග දෙවිස්සක් බස්නාහිරින් කාබුල්නුවර ද නැගෙනහිරින් මථුරාව ද උතුරෙන් කාශ්මීරය ද තෙක් වූ ඉතා විශාල ප්‍රදෙශයක තැනින් තැන තිබී දැනට සොයා ගෙණ තිබේ. ඒ කාසිවල එක් පැත්තක යම්කිසි රූපසටහනක් ද ග්‍රීක්භාෂා වාක්‍යයන් ද අනික් පැත්තෙහි ඛරොස්ති අක්ෂරවලින් වූ-</p><ol><li><strong>‘මහාරාජස ත්‍ර‍තාරස මෙනන්ද්‍ර‍ස” </strong>(ආරක්ෂක වූ මෙනන්ද්‍ර‍ මහරජුගේ)</li><li><strong>“මහාරාජස ධාර්මිකස මෙනන්ද්‍ර‍ස</strong>” (ධාර්මික වූ මෙනන්ද්‍ර‍ මහරජුගේ)</li></ol><p>යනාදි දෙශභාෂාමය පාඨයක් ද පෙණේ. මේ කාසිවල පෙණෙන ‘මෙනැන්ඩ්‍රෞ ‘මෙනන්ද්‍ර’ යන නාමයන් සංස්කෘත භාෂානුරූප සේ සකස් කිරීමෙන් ‘මිලින්ද’ යන නම නිපදවා තිබෙන බව යුරෝපයේ පඬිවරු කියති.</p><p>එක් කාසියක පමණක් පෙණෙන චක්‍ර‍ලක්ෂණය ධර්මාශොකරජ තුමාගේ ද ලකුණක් වූ ධර්මචක්‍ර‍ලක්ෂණය විය හැකි ය යි ද, බෞද්ධ ය යි නිශ්චය කර කිය හැකි අනික් ලකුණක් ඒ කාසිවල නැතැයි ද ‘ධාර්මික’ යන විශෙෂණය අබෞද්ධ නරෙන්ද්‍ර‍යන්ට පවා යෙදිය හැක්කැයි ද කියමින් <strong>රෛස් ඩේවිඩ්ස්</strong> පඬිතුමා <strong>මිලිඳු</strong>රජතුමාගේ බෞද්ධත්වය ගැණ සැක කරයි. එහෙත් <strong>බැක්ට්‍රියාවේ</strong> ජනයා මෙන් ම රජවරුන් ද බෞද්ධයන් වූ බව ඒ මහතා ම අනික් තැනක දී කියයි.</p><p>මිලිඳුරජතුමා බුද්ධශාසනයෙහි පැවිදි ව රහත් වූ බව මිලින්දප්‍ර‍ශ්නයෙහි සඳහන් වේ. මිලිඳුරජතුමා කලුරිය කළ පසු එතුමාගේ ශරීරය ආදාහන කළ බවත් එතුමාගේ ශරීරධාතු ලබා ගැණීම සඳහා බොහෝ නගරයන් තරඟ කළ බවත්, ශරීරධාතු බෙදා ගැණීමකට ඒ නගරයන් එකඟවීමෙන් ආරාවුල අවසන් වූ බවත්, ධාතු ලබා ගත් නගරයන් ස්තූප තැනවූ බවත් <strong>ප්ලුටාර්ච්</strong> (Plutarch) නම් ග්‍ර‍න්ථකර්තෘවරයාගේ ග්‍ර‍න්ථයෙක්හි සඳහන් වේ. මේ කථාව ද මිලින්දප්‍ර‍ශ්නයෙහි දැක්වූ ප්‍ර‍වෘත්තිය සත්‍යයක් ලෙස තීරණය කිරීමට සාක්ෂ්‍යයකි.</p><nav class="bottom"><a class="button prev" href="1-5.html"><i class="material-icons" mat-icon="arrow_back"></i>මිලින්දපඤ්හයෙහි සඳහන් පුද්ගලයෝ</a><a class="button next" href="1-5-2.html">තවත් ග්‍රීක් නාම <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>