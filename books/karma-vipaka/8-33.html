<!DOCTYPE html>
<html>
<head>
    <meta charset="UTF-8">
    <title>බෝමළු ආදිය ඇමදීමේ ආනිසංස - කර්ම විපාක</title>
    <meta name="description" content="කර්ම විපාක - රිදියගම සුධම්මාභිවංශ හිමි">
    <meta property="og:type" content="article">
    <meta property="og:title" content="බෝමළු ආදිය ඇමදීමේ ආනිසංස - කර්ම විපාක"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="karma-vipaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#8-33"><i class="material-icons">toc</i>කර්ම විපාක</a><i class="material-icons">navigate_next</i><a class="button" href="8.html">කුසල විපාක</a></nav>
  <div class="heading-bar">
    <h2>බෝමළු ආදිය ඇමදීමේ ආනිසංස</h2><i class="material-icons share-icon" file-name="8-33.html">share</i>
  </div>
  <p><b>සකංසම්මජ්ජක හිමි</b> විපස්සී බුදු රජුන් බුදුවීමට පිටදුන් පළොල් බෝධි මළුව ඇමදීමේ පිනෙන් පහත සඳහන් අනුසස් ලැබුවා හ.</p>
  <ul>
    <li>නිශ්චල වූ සමාධිගත සිත් ඇත්තෙකු වේ.</li>
    <li>පිරිසිදු පුද්ගලයෙක් වේ.</li>
    <li>වැරදි නැති නිර්මල පුද්ගලයෙක් වේ.</li>
    <li>ශෝක නො දැනේ.</li>
    <li>චිත්ත පීඩා දැවිලි නො වේ.</li>
    <li>කුෂ්ඨ රෝග නො සෑදේ.</li>
    <li>ගෙඩි රෝග නො සෑදේ.</li>
    <li>කැසිලි රෝග නො සෑදේ.</li>
    <li>මී මැස්මොර නො සෑදේ.</li>
    <li>විතච්ජිකා නම් වූ සම ගැලවී යන කුෂ්ඨ රෝග නො සෑදේ.</li>
    <li>දද රෝග නො සෑදේ.</li>
    <li>කසා සැරව ගලන රෝග නො සෑදේ.</li>
    <li>වැලපීම් නැත්තෙක් වේ.</li>
    <li>තැති නො ගනිත්.</li>
    <li>සෘජු සිත් ඇත්තෙක් වේ.</li>
    <li>පැහැදිලි සිත් ඇත්තෙක් වේ.</li>
    <li>කැමති කැමති සමාධීන් ලැබීමේ ශක්තිය ලැබේ.</li>
  </ul>
  <p><b><em>(අපදාන පාලි 421 වන අපදානය)</em></b></p>
  <p><b>බෝධි සම්මජ්ජක හිමි </b>ට පෙර ජීවිතයකදී බෝමළුවේ ගොඩ ගැසුනු බෝපත් දැක එය ගෙන බැහැරට දැමු පිනින් අනුසස් 20 ක් ලැබී ඇත. ඒ අනුව බැලූ කල ශ්‍රද්ධාවෙන් තැම්පත් සිතින් නුවණ යොදා බෝමළුව ඇමැද්දත් පහත සඳහන් විපාක ලැබේ.</p>
  <ul>
    <li>දුගතියට නො වැටී දෙව් මිනිස් සැප ලැබේ.</li>
    <li>උසස් කුලයකම ඉපදේ.</li>
    <li>මනා අඟ පසඟ ඇත්තෙක් වේ.</li>
    <li>ආරෝහ පරිණාහ දේහයක් ලැබේ.</li>
    <li>පිරිපුන් අවයව ඇත්තෙක් වේ.</li>
    <li>විශිෂ්ඨ රූප සම්පත් ලැබේ.</li>
    <li>රන්වන් පාට දේහයක් ලැබේ.</li>
    <li>මෘදු මොලොක් සිවියක් ඇත්තෙක් වේ.</li>
    <li>සිනිඳු සියුමැලි ජීවිතයක් ලැබේ.</li>
    <li>සිරුරේ දැලි කුණු නො තැවරේ.</li>
    <li>අවු සුළං වලින් පීඩා නො වෙයි.</li>
    <li>සිරුරින් දහඩිය නො වැගිරේ.</li>
    <li>කායික මානසික රෝගාබාධ නැත්තෙක් වේ.</li>
    <li>සතුරන් නැත්තෙක් වේ.</li>
    <li>නො අඩු වූ භෝග සම්පත් ලැබේ.</li>
    <li>ගින්නෙන්, ජලයෙන්, රජුන්ගෙන්, සොරුන්ගෙන් බියක් නො වේ.</li>
    <li>තමාගේ සිත නො රිදවන සේවක සේවිකාවන් ලැබේ.</li>
    <li>අකල් මරණයන්ට පත් නො වේ.</li>
    <li>සියල්ලෝ ම තමාට සැප කැමැත්තෝ ම වෙත්.</li>
    <li>මහා යසස් ඇත්තේ වේ.</li>
  </ul>
  <p><b><em>(අපදාන පාලි 526 වන අපදානය)</em></b></p>
  <p>අවසානයේ මේ පින නිවනට ද උපනිශ්‍රය වී නිවන් සැප ද ගෙන දෙන්නා හ.</p>
  <nav class="bottom"><a class="button prev" href="8-32.html"><i class="material-icons">arrow_back</i>පටි පිදීමේ ආනිසංස පහ</a><a class="button next" href="8-34.html">බෙහෙත් දුම්බොන පයිප්ප පිදීමේ ආනිසංස තුන <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>