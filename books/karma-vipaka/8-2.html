<!DOCTYPE html>
<html>
<head>
    <meta charset="UTF-8">
    <title>මල් පූජාවේ ආනිසංස</title>
    <meta name="description" content="කර්ම විපාක - රිදියගම සුධම්මාභිවංශ හිමි">
    <meta property="og:type" content="article">
    <meta property="og:title" content="මල් පූජාවේ ආනිසංස"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="karma-vipaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#8-2"><i class="material-icons">toc</i>කර්ම විපාක</a><i class="material-icons">navigate_next</i><a class="button" href="8.html">කුසල විපාක</a></nav><div class="heading-bar"><h2>මල් පූජාවේ ආනිසංස</h2><i class="material-icons share-icon" file-name="8-2.html">share</i></div><p><strong>පදුම හිමි</strong> පෙර ජීවිතයකදී පදුමුත්තර බුදුරජාණන් වහන්සේ පුමුඛ මහා සංඝරත්නයට එක් පියුමක් ගෙන පූජා කළ පිනෙන් මල්පෙති ගණනට සක්විති රජව ඉපදුනා. හත්සිය වතාවක් පෘථුවි රාජ්‍ය කලා. අවසානයේ නිවන් සුව ලැබීමට ඒ පින හේතු වූ බව පෙන්වා ඇත.</p><p><strong><em>(අපදාන පාලි බු:ව: 193 පිට)</em></strong></p><p><strong>තිඋප්පලමාලිය හිමි</strong> විපස්සී බුදුරජුට උපුල් මල් තුනක් පුදා කල්ප අනූ එකක් දුගතියකට නො යන ලදී. මේ පිනෙන් තුන්සිය වතාවක් සක් දෙව් රජ වී ඉපදුනා. පන්සිය වතාවක් සක්විති රජ වුණා. අවසානයේ නිවන් දැකීමට ද මේ පින උපනිශ්‍රය වුණා. බලන්න සත්පුරුෂයෙනි, හැදුනු සිතකින් පින්කම් කිරීමේ අගය.</p><p><strong><em>(අපදාන පාලිය 342 අපදානය)</em></strong></p><p><strong>සත්තුප්පල මාලක තෙරණිය</strong> පෙර ජීවිතයක සිඛී බුදුරජාණන් වහන්සේට මානෙල් මල් සතක් එකඟ සිතින් නුවණ යොදා පිදූ පිනෙන් වාර හැත්තෑ හතක් දෙදෙව් ලොවට අධිපති සක් දෙවිඳු ගේ බිරිඳ වී උපන්නා ය. ඒ මලේ පාට හා සුවඳ ඇයට හැම දිවියකදී ම ලැබුණු අතර අවසානයේ නිවනට ද මේ උතුම් පින උපනිශ්‍රය විය.</p><p><strong><em>(ථේරි අපදානය 8)</em></strong></p><p><strong>තිකණිකාර පුප්ථිය හිමි</strong> සුමේධ බුදු රජාණන් වහන්සේට කිණිහිරියා මල් තුනක් පැහැදුන සිතින් නුවණ යොදා පූජා කල පිනෙන් තුන්සිය වතාවක් සක්විති රජවිය. පන්සිය වතාවක් සක් දෙව් තනතුර ද හැම ජීවිතයකදී ම පහත සදහන් විපාක ද ලැබුණා හ.</p><ul><li>මහත් භෝග සම්පත් ඇත්තෙකු වුණා.</li><li>පහත් කුලවල නො ඉපිද උසස් කුලවල ම ඉපදුනා.</li><li>කැමති කැමති යාන වාහන ලැබුණා.</li><li>බොහෝ රූමත් ස්ත්‍රීන් හා දැසි දස්සන් ලැබුණා.</li><li>බොහෝ අගනා වස්ත්‍රාභරණයන්ට ලාභී වුණා.</li><li>සෑම කල් හි අන් අය ගේ ගෞරවයට පාත්‍ර වුණා.</li><li>උසස් කීර්තියක් ඇත්තෙක් වුණා.</li><li>සෑම කල් හි බොහෝ පිරිවර ජනයා ඇත්තෙක් වුණා.</li><li>තම පිරිස කිසිවෙකුට භේද කළ නො හැකි වුණා.</li><li>ඥාතීන් අතර උසස් (උතුම්) ශ්‍රේෂ්ඨයෙකු වුණා.</li><li>ශීත උෂ්ණ වලින් පීඩාවක් නො වුණි.</li><li>කායික හා මානසික දාහ නැති උතුමෙක් වුණා. </li></ul><p><strong><em>(අපදාන පාලි: 501 වන අපදානය)</em></strong></p><p>අවසානයේ නිවන් සුව අවබෝධයට ද ඒ උතුම් පින උපනිශ්‍රය වුණා.</p><nav class="bottom"><a class="button prev" href="8-1.html"><i class="material-icons">arrow_back</i>දානයේ ආනිසංස</a><a class="button next" href="8-3.html">පහන් පූජාවේ ආනිසංස <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>