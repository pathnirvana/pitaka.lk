<!DOCTYPE html>
<html>
<head>
    <meta charset="UTF-8">
    <title>සුවඳ දුම් පූජාවේ ආනිසංස - කර්ම විපාක</title>
    <meta name="description" content="කර්ම විපාක - රිදියගම සුධම්මාභිවංශ හිමි">
    <meta property="og:type" content="article">
    <meta property="og:title" content="සුවඳ දුම් පූජාවේ ආනිසංස - කර්ම විපාක"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="karma-vipaka" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#8-4"><i class="material-icons">toc</i>කර්ම විපාක</a><i class="material-icons">navigate_next</i><a class="button" href="8.html">කුසල විපාක</a></nav>
  <div class="heading-bar">
    <h2>සුවඳ දුම් පූජාවේ ආනිසංස</h2><i class="material-icons star-icon undefined" data-bookmark="{&quot;ids&quot;:[8,4],&quot;headings&quot;:[&quot;කුසල විපාක&quot;,&quot;සුවඳ දුම් පූජාවේ ආනිසංස&quot;],&quot;book&quot;:{&quot;name&quot;:&quot;කර්ම විපාක&quot;,&quot;folder&quot;:&quot;karma-vipaka&quot;}}">star_outline</i><i class="material-icons share-icon" file-name="8-4.html">share</i>
  </div>
  <p><b>ධූපදායක හිමි</b> පැහැදුන එකඟ වූ සිතින් බුද්ධිය යොදා සිද්ධාර්ථ බුදුරජුන්ගේ ගඳකිලිය සුවඳවත් කළ පිනෙන් කල්ප අනූ හතරක් අපායට නො ගොස් නිවන් දැකීමට එම කුසලය උපනිශ්‍රය වී ඇත.</p>
  <p><b><em>(අපදාන පාලි: 26 වන අපදානය)</em></b></p>
  <p>පිළින්‍දිවච්ජ මහ රහතන් වහන්සේ සුවඳ දුම් පිදූ පිනෙන් අනුසස් දහයක් ලැබුණු බව දක්වා ඇත.</p>
  <ul>
    <li> සුවඳවත් සිරුරක් ඇත්තෙකු වේ.</li>
    <li> කීර්තිමත් ජීවිතයක් ලැබේ.</li>
    <li> යසස් ඇත්තෙකු වේ.</li>
    <li> වහා වැටහෙන නුවණක් ලැබේ.</li>
    <li> තීක්‍ෂණ නුවණ ලැබේ.</li>
    <li> භූරි පඤ්ඤ යන නුවණ ලැබේ.</li>
    <li> හාසු පඤ්ඤ නුවණ ලැබේ.</li>
    <li> ගැඹුරු නුවණ ඇත්තෙකු වේ.</li>
    <li> විපුල වූ නුවණ ඇත්තෙකු වේ.</li>
    <li> ජවන ප්‍රඥාව ලැබේ. </li>
  </ul>
  <p><b><em>(අපදාන පාලිය පිළින්‍දිවච්ජ අපදනය)</em></b></p>
  <p><b>පිළින්‍දිවච්ජ මහ රහතන් වහන්සේ,</b> පදුමුත්තර බුදුන් දවස හංසවතී නුවර ඉපිද රජතුමා ගේ මාළිගයේ දොරටු පාලකයෙකු ලෙස සේවය කරන කාලයේ එම බුදුරජුන් ගේ පියා වූ ආනන්ද මහ රජතුමා, තම නුවර දී වෙන කිසිවෙකුට අවස්ථාවක් නොදී බුදුන් ප්‍රමුඛ මහා සංඝ රත්නයට සිව්පසයෙන් උපස්ථාන කළේ ය. රජු හා කුඩා කල සිට මිතුරන්ව සිටි හෙයින් රජුගෙන් ලද වරයක් සඳහා බුදුන් ප්‍රමුඛ මහා සංඝයාට දන් දීම පිණිස අවස්ථාවක් ලබා දෙන ලෙස රජුගෙන් ඉල්ලා සිටින ලදි. මෙයට අකමැති වූ රජු පසුව අධිකරණ විනිශ්චයකින් ලබා දුන් තීන්දුව මත නො කඩවා මාස තුනක් බුදුන් ප්‍රමුඛ මහා සංඝරත්නයට සිව්පසයෙන් ඇප උපස්ථානය සඳහා මොහුට ඉඩ සලසා දෙන ලදි. මේ ලද අවස්ථාවෙන් නො කඩවා තුන් මසක් මුළුල්ලේ බුදුන් ප්‍රමුඛ මහා සංඝරත්නයට සිව්පසයෙන් උපස්ථාන කළ පිනින් මේ තරම් අනුහසක් ලැබ අවසානයේ ගෞතම බුදුසසුනේ දෙවියන්ට ප්‍රිය වූවන් අතර අග තනතුරද ලබන ලදි. එබැවින් සත් පුරුෂයෝ තැම්පත් සිතින් යුතුව ම කුසල කර්ම කරත්වා.</p>
  <nav class="bottom"><a class="button prev" href="8-3.html"><i class="material-icons">arrow_back</i>පහන් පූජාවේ ආනිසංස</a><a class="button next" href="8-5.html">සුවඳ පැන් ඉසීමේ අනුසස් <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>