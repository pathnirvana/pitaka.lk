<!DOCTYPE html>
<html>
<head>
    <meta charset="UTF-8">
    <title>සංසට්ඨවාරයේ පච්චනීයවාර සන්නය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="සංසට්ඨවාරයේ පච්චනීයවාර සන්නය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#11-6"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="11.html">[සංසට්ඨ වාරය]</a></nav>
  <div class="heading-bar">
    <h2>සංසට්ඨවාරයේ පච්චනීයවාර සන්නය</h2><i class="material-icons star-icon undefined" data-bookmark="{&quot;ids&quot;:[11,6],&quot;headings&quot;:[&quot;[සංසට්ඨ වාරය]&quot;,&quot;සංසට්ඨවාරයේ පච්චනීයවාර සන්නය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="11-6.html">share</i>
  </div>
  <p>පච්චයානුලෝම වාරයට අනතුරු ව පච්චය පච්චනීය වාරය වදාළ සේක. එ ද විභඞ්ගවාර සඞ්ඛ්‍යාවාර වශයෙන් දෙවැදෑරුම් වේ. එයින් විභඞ්ගවාරය පළමු කොට වදාරන ලදි. එ ද න හේතුපච්චයා විභඞ්ගවාර න අධිපතිපච්චය විභඞ්ගවාර යනාදීන් දස වැදෑරුම් වේ. එයින් න හේතුපච්චය විභඞ්ගය පළමු කොට වදාළ සේක. එ ද අකුශලපද අබ්‍යාකත පදයන්ගේ වශයෙන් දෙවැදෑරුම් වේ. එයින් අකුශලපද වාරය පළමු කොට වදාළ සේක. කෙසේ ද යත් <b>අකුසලං ධම්මං -පෙ- විචිකිච්ඡාසහගතො උද්ධච්චසහගතො මොහො’ </b>යනුවෙනි. පදාර්‍ථ කියනු. විචිකිච්ඡාසහගත සිත ය, උද්ධච්චසහගත සිත ය, චෛතසික තුදුස ය යන අවයව වූ ද, සමූහ වූ ද නාමස්කන්‍ධයන් මිශ්‍ර වීමෙන් උපදනා විචිකිච්ඡා සහගත උද්ධච්චසහගත මෝහය කර්‍තෘපාඨයෙන් ලැබේ. අනතුරු ව අබ්‍යාකතපද වාරය වදාළ සේක. <b>‘අබ්‍යාකතං ධම්මං පෙ- න හෙතුපච්චයා, අහෙතුකං විපාකාබ්‍යාකතං කිරියාබ්‍යාකතං එකං ඛන්‍ධං -පෙ- ද්වෙ ඛන්‍ධා, අහෙතුකපටිසන්‍ධික්ඛණෙ විපාකාබ්‍යාකතං එකං ඛන්‍ධං -පෙ- ද්වෙ ඛන්‍ධා’</b> යනුවෙනි. ප්‍රවෘත්තිකාලයෙහි කර්‍තෘපාඨයෙන් අහේතුක සිත් අටොළොසය, ඡන්‍ද වර්ජිත අන්‍ය සමාන දොළොසය -පෙ- නාමස්කන්‍ධයෝ ලැබෙත්. ප්‍රතිසන්‍ධි කාලයෙහි කර්‍තෘපාඨයෙන් අහේතුක ප්‍රතිසන්‍ධි දෙක ය ඡන්‍ද ප්‍රීති වීර්‍ය්‍ය වර්ජිත අන්‍යසමාන දශය ය යන අවයව නාමස්කන්‍ධයන් මිශ්‍රව උපදනා -පෙ- නාමස්කන්‍ධයෝ ලැබෙත්. </p>
  <div class="centered">
    <p>න හේතුවිභඞ්ගය නිමි.</p>
  </div>
  <p>නාධිපතියෙහි <b>‘කුසලං ධම්මං -පෙ- ඛන්‍ධා’</b> කර්‍තෘපාඨයෙන් අධිපතිප්‍රත්‍යය ලැබෙන අවස්ථාවෙහි මහාකුසල්සිත් සතරය සැම කල්හි අධිපති ලැබෙන මහද්ගතකුශල නවය ය චෛතසික අටතිස ය යන අවයව වූ ද සමූහ වූ ද නාමස්කන්‍ධයන් මිශ්‍රණයෙන් උපදනා වූ අධිපති ධර්‍මයෝ ය, අධිපති නො ලැබෙන අවස්ථාවෙහි මහාකුසල්සිත් අටය චෛතසික අටතිස ය යන අවයව නාමස්කන්‍ධයන් මිශ්‍රව උපදනා මහාකුසල් අට ය චෛතසික අටතිස ය යන අවයව නාමස්කන්‍ධයෝ ය යන මොවුහු ලැබෙත්. <b>‘අකුසලං ධම්මං -පෙ- ඛන්‍ධා’</b> අධිපති ධර්‍ම හා අධිපති නොලැබෙන අවස්ථාවෙහි අකුසල් සිත් දොළස ද ගන්නේ ය. <b>‘අබ්‍යාකතං ධම්මං -පෙ- විපාකාබ්‍යාකතං කිරියාබ්‍යාකතං එකං -පෙ- ද්වෙ ඛන්‍ධා, පටිසන්‍ධික්ඛණෙ විපාකාබ්‍යාකතං එකං -පෙ- ද්වෙ ඛන්‍ධා’</b> ප්‍රවෘත්ති කාලයෙහි කර්‍තෘපාඨයෙන් අධිපති ප්‍රත්‍යය ලැබෙන අවස්ථාවෙහි මහාක්‍රියා සිත් අට ය සැමකල්හි අධිපති ලැබෙන මහද්ගත ක්‍රියා නවය ය ඵලසිත් සතර ය යන මොවුන් ගේ අධිපති ධර්‍මයෝ ය, අධිපති නො ලැබෙන අවස්ථාවෙහි අහේතුකක්‍රියා තුනය මහාක්‍රියා අට ය ලෞකික විපාක දෙතිස ය චෛතසික පන්තිස ය යන අවයව නාමස්කන්‍ධයන් මිශ්‍ර ව උපදනා -පෙ- නාමස්කන්‍ධයෝ ලැබෙත්. ප්‍රතිසන්‍ධි කාලයෙහි කර්‍තෘපාඨයෙන් ප්‍රතිසන්‍ධි එකුන්විස්ස ය, චෛතසික පන්තිස ය යන අවයව නාමස්කන්‍ධයන් මිශ්‍ර ව උපදනා -පෙ- නාමස්කන්‍ධයෝ ලැබෙත්. </p>
  <div class="centered">
    <p>නාධිපති විභඞ්ගය නිමි.</p>
  </div>
  <p>න පුරේජාතයෙහි <b>“කුසලං ධම්මං -පෙ- අරූපෙ කුසලං එකං ඛන්‍ධං සංසට්ඨා -පෙ- ඛන්‍ධා”</b> කර්‍තෘපාඨයෙන් අරූපභූමියෙහි උපදනා අවස්ථාවහෙි වූ මහාකුසල් අටය, අරූප කුසල් සතරය, උපරිම මාර්‍ග තුනය, චෛතසික සතිසය යන අවයව නාමස්කන්‍ධයන් මිශ්‍රව උපදනා වූ -පෙ- නාමස්කන්‍ධයෝ ලැබෙත්. <b>අකුසලංධම්මං -පෙ- අරූපෙ -පෙ- ඛන්‍ධා’</b> කර්‍තෘපාඨයෙන් අරූපභූමියෙහි උපදනා අවස්ථාවෙහි ලෝභමූල සිත් අටය මෝහමූල සිත් දෙක ය චෛතසික තෙවිස්ස ය යන -පෙ- ලැබෙත්. <b>අබ්‍යාකතං ධම්මං -පෙ- අරූපෙ විපාකාබ්‍යාකතං කිරියාබ්‍යාකතං -පෙ- ඛන්‍ධා, ‘පටිසන්‍ධික්ඛණෙ විපාකාබ්‍යාකතං එකං -පෙ- ද්වෙ ඛන්‍ධා</b> ප්‍රවෘත්ති කාලයෙහි කර්‍තෘපාඨයෙන් අරූපවිපාක සතර ය අරූප භූමියෙහි උපදනා අවස්ථාවෙහි මනෝද්වාරාවජ්ජනය ය මහා ක්‍රියා අට ය අරූපක්‍රියා සතර ය ඵලසිත් සතර ය චෛතසික සතිස ය යන අවයව -පෙ- ලැබෙත්. ප්‍රතිසන්‍ධිකාලයෙහි කර්‍තෘපාඨයෙන් ප්‍රතිසන්‍ධිසත් එකුන් විස්ස ය චෛතසික පන්තිස ය යන අවයව -පෙ- ලැබෙත්. </p>
  <div class="centered">
    <p>න පුරේජාත විභඞ්ගය නිමි.</p>
  </div>
  <p>න පච්ඡාජාතයේ කුසලයෙහි කර්‍තෘපාඨයෙන් කුසල ධර්‍ම සියල්ල ලැබේ. අකුශලයෙහි අකුශලධර්‍ම සියල්ල ලැබේ. අබ්‍යාකතයෙහි ප්‍රවෘත්තිකාලයෙහි විපාකක්‍රියා සියල්ල ලැබේ. ප්‍රතිසන්‍ධකාලයෙහි ප්‍රතිසන්‍ධි නාමස්කන්‍ධ සියල්ල ලැබේ.</p>
  <p>න ආසේවනයෙහි කුසලයෙහි කර්‍තෘපාඨයෙන් මහාකුසල ප්‍රථම ජවනයන් හා චෛතසික අටතිස ලැබේ. අකුසලයෙහි අකුශල ප්‍රථම ජවන නාමස්කන්‍ධයෝ ලැබෙත්. අබ්‍යාකතයෙහි ප්‍රවෘත්ති කාලයෙහි හසිතෝත්පාද මහා ක්‍රියා ප්‍රථම ජවනයෝ ය ආවර්ජන දෙකය විපාකසිත් සතිස ය චෛතසික අටතිස ය යන මොවුහු ලැබෙත්. ප්‍රතිසන්‍ධි කාලයෙහි ප්‍රතිසන්‍ධි සිත් එකුන්විස්ස ලැබේ. න ආසේවනය නිමි.</p>
  <p>න කම්මයෙහි කුසලයෙහි කුසල්සිත් එක්විස්ස ය චේතනා වර්ජිත චෛතසික සත්තිස ය යන අවයව වූ ද සමූහ වූ ද නාමස්කන්‍ධයන් මිශ්‍රවීමෙන් උපදනා චේතනා චෛතසිකය ලැබේ. අකුශලයෙහි අකුශල චේතනාව ගන්නේ ය. අබ්‍යාකතයෙහි ක්‍රියාචේතනාව ගන්නේ ය.</p>
  <p>න විපාකයෙහි කුශලයෙහි කුසල්සිත් එක්විස්ස ලැබේ. අකුශලයෙහි අකුසල්සිත් දොළොස ලැබේ. අබ්‍යාකතයෙහි ක්‍රියා සිත් විස්ස ගන්නේ ය.</p>
  <p>න ඣානයෙහි ලැබෙන්නේ අබ්‍යාකතය පමණකි. දෙපස් විඤ්ඤාණය හා සර්‍වචිත්තසාධාරණ චෛතසිකයෝ ලැබෙත්.</p>
  <p>න මග්ගයෙහි අබ්‍යාකතපදය පමණකි. ප්‍රවෘත්තිකාලයෙහි අහේතුකසිත් අටොළොස ද ප්‍රතිසන්‍ධිකාලයෙහි අහේතුකප්‍රතිසන්‍ධි දෙක ද ගන්නේ ය.</p>
  <p>න විප්පයුත්තයෙහි කුසලාකුසල දෙක්හි න පුරේජාතයෙහි මෙන් අභිධෙය ගන්නේ ය. අබ්‍යාකතයෙහි අරූපවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය අරූප භූමියෙහි උපදනා අවස්ථාවෙහි මනෝද්වාරාවජ්ජනය ය මහා ක්‍රියා අට ය අරූපක්‍රියා සතරය ඵලසිත් සතර ය චෛතසික සතිස ය යන නාමස්කන්‍ධයෝ ලැබෙත්, (අරූපභූමියෙහි ඇත්තේ ලෝකෝත්තර විරති පමණෙකි. අප්‍රමාණ්‍යය එහි නො ලැබේ.) </p>
  <div class="centered">
    <p>විභඞ්ගවාරය නිමි.</p>
  </div>
  <nav class="bottom"><a class="button prev" href="11-5.html"><i class="material-icons">arrow_back</i>සංසට්ඨවාරයේ පච්චය පච්චනීයවාර පාලිය</a><a class="button next" href="11-7.html">සංසට්ඨ පච්චය පච්චනීයයෙහි සඞ්ඛ්‍යාවාර පාලිය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>