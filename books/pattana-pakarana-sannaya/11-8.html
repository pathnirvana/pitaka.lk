<!DOCTYPE html>
<html>
<head>
    <meta charset="UTF-8">
    <title>සංසට්ඨ පච්චය පච්චනීයවාර සන්නය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="සංසට්ඨ පච්චය පච්චනීයවාර සන්නය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#11-8"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="11.html">[සංසට්ඨ වාරය]</a></nav>
  <div class="heading-bar">
    <h2>සංසට්ඨ පච්චය පච්චනීයවාර සන්නය</h2><i class="material-icons star-icon undefined" data-bookmark="{&quot;ids&quot;:[11,8],&quot;headings&quot;:[&quot;[සංසට්ඨ වාරය]&quot;,&quot;සංසට්ඨ පච්චය පච්චනීයවාර සන්නය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="11-8.html">share</i>
  </div>
  <p>විභඞ්ගවාරයට අනතුරුව සඞ්ඛ්‍යාවාරය වදළා සේක. එය ශුද්ධ සඞ්ඛ්‍යාවාර ද්විකාදිසඞ්ඛ්‍යාවාර වශයෙන් දෙවැදෑරුම් වේ. එයින් ශුද්ධ සඞ්ඛ්‍යාවාරය පළමු කොට වදාළ සේක. එය න හේතු ශුද්ධ සඞ්ඛ්‍යාවාර න අධිපති ශුද්ධසඞ්ඛ්‍යා වාරාදි වශයෙන් දස වැදෑරුම් වේ. එයින් නහේතු ශුද්ධ සඞ්ඛ්‍යාවාරය පළමුකොට වදාළ සේක. ඒ න හේතුශුද්ධසඞ්ඛ්‍යාවාරයෙහි මෝහමූලද්වයෙහි මෝහය හා අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ න හේතුප්‍රත්‍යයාගේ ප්‍රත්‍යයෝත්පන්නයෝ ය. එ බැවින් ඒ ධර්‍මයෝ මේ අනුලෝම පච්චනීයයෙහි <b>‘න හෙතුයා ද්වෙ’</b> යි වදාරන ලදහ.</p>
  <p>න අධිපති ශුද්ධයෙහි අධිපතිප්‍රත්‍යය ලැබෙන අවස්ථාවෙහි අධිපති ධර්‍මයෝ ය, අධිපති නො ලැබෙන අවස්ථාවෙහි අකුසල අහේතුක ක්‍රියා මහාකුශල මහාක්‍රියා ලෞකිකවිපාකයෝ ය යන ප්‍රවෘත්ති ප්‍රතිසන්‍ධි නාමස්කන්‍ධයෝ න අධිපති ප්‍රත්‍යයෝත්පන්නයෝ ය. <b>‘න අධිපතියා තීණි’</b></p>
  <p>න පුරේජාතශුද්ධයෙහි අරූපවිපාක සතර ය, අරූපභූමියෙහි උපදනා අවස්ථාවෙහි ලෝභමූල මෝහමූල මනෝද්වාරාවර්ජන මහා කුශල මහාක්‍රියා අරූපකුශල අරූප ක්‍රියා උපරිම මාර්‍ග සකල ඵලයෝ ය යන ප්‍රවෘත්ති ප්‍රතිසන්‍ධි නාමස්කන්‍ධයෝ <b>‘න පුරෙජාතෙ තීණි’</b></p>
  <p>න පච්ඡාජාතයෙහි සකල ප්‍රවෘත්ති ප්‍රතිසන්‍ධි නාමස්කන්‍ධයෝ <b>‘තීණි’</b></p>
  <p>න ආසේවනයෙහි අකුසල හසිතෝත්පාද මහාකුශල මහාක්‍රියා ප්‍රථම ජවනයෝ ය, ආවර්ජන දෙක ය, විපාකසිත් සතිස ය යන ප්‍රවෘත්ති ප්‍රතිසන්‍ධි නාමස්කන්‍ධයෝ <b>‘තීණි’</b></p>
  <p>න කම්මයෙහි කුශලාකුශලක්‍රියා චේතනාවෝ <b>‘තීණි’</b> න විපාකයෙහි සකල කුශලාකුශලක්‍රියා නාමස්කන්‍ධයෝ <b>‘තීණි’</b> න ඣානයෙහි ද්විපඤ්චවිඥාන නාමස්කන්‍ධයෝ <b>‘එකං’</b> න මග්ගයෙහි අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ, <b>‘එකං’</b> න විප්පයුත්තයෙහි අරූපවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය. අරූප භූමියෙහි උපදනා අවස්ථාවෙහි ලෝභමූල මෝහමූල මනෝද්වාරාවර්ජන මහාකුශල මහා ක්‍රියා අරූපකුශල අරූපක්‍රියා ප්‍රථමමාර්‍ග වර්ජිත ලෝකෝත්තර නාමස්කන්‍ධය යන මොවුහු විප්පයුත්තෙ <b>‘තීණි’</b></p>
  <div class="centered">
    <p>ශුද්ධ සඞ්ඛ්‍යාවාරය නිමි.</p>
  </div>
  <p>ශුද්ධසඞ්ඛ්‍යාවාරයට අනතුරු ව ද්විකාදි සඞ්ඛ්‍යාවාරය වදාළ සේක. එහි න හේතුද්විකාදි වාරාදි වශයෙන් වාර දශයෙකි. එයින් න හේතුදුකාදිය පළමු කොට වදාළ සේක. එ ද දිවික ත්‍රිකාදි වශයෙන් දශ වැදෑරුම් වේ. එයින් දුකවාරය පළමු කො ටවදාළ සේක. එය ද න හේතුමූලක නාධිපතිදුකාදි වසයෙන් නව වැදෑරුම් වේ. එයින් න හේතුමූලක නාධිපතිදුකය පළමු කොට වදාළ සේක.</p>
  <p>ඒ න හේතුමූලක න අධිපති දුකයෙහි අධිපතිප්‍රත්‍යය ලැබෙන අවස්ථාවෙහි අධිපතිධර්‍මයෝ ය, අධිපති නො ලැබෙන අවස්ථාවෙහි මෝහමූලද්වයෙහි මෝහ වර්ජිත අකුශල මහාකුශල මහාක්‍රියා සහේතුක ලෞකිකවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය යන මොහු නාධිපතිප්‍රත්‍යයෝත්පන්න වී න හේතුප්‍රත්‍යයා ගේ ප්‍රත්‍යයෝත්පන්න නො වීමෙන් න හේතුප්‍රත්‍යය බැහැර කෙරෙති. එ බැවින් අනුලෝම පච්චනීයයෙහි “හෙතුපච්චයා නාධිපතියා තීණි” යනු වදාළ සේක. </p>
  <p>න හෙතුප්‍රත්‍යයා ගේ ප්‍රත්‍යයෝත්පන්න පමණක් වී නාධිපති ප්‍රත්‍යයා ගේ ප්‍රත්‍යයෝත්පන්න නො වන ධර්‍ම නැත්තේ ය, එ බැවින් පච්චනීයානුලෝමයෙහි “න හෙතුපච්චයා අධිපතියා” යනාදිය නො වදාළ සේක.</p>
  <p>අධිපති ධර්‍ම වර්ජිත දෙපනස් සාධිපති ජවන නාමස්කන්‍ධයෝ න හේතු නාධිපති ප්‍රත්‍යය දෙක්හි ම ප්‍රත්‍යයෝත්පන්නයෝ නො වෙති. එ බැවින් අනුලෝමයෙහි “හෙතුපච්චයා අධිපතියා තීණි” යනු වදාළ සේක.</p>
  <p>මෝහමූලද්වයෙහි මෝහය ය අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය යන මොවුහු න හේතු න අධිපති ප්‍රත්‍යය දෙක්හි ම ප්‍රත්‍යයෝත්පන්නයෝ ය, එ බැවින් මේ පච්චනීයයෙහි <b>“න හේතුපච්චයා න අධිපතියා ද්වෙ”</b> යනු වදාළ සේක. </p>
  <p>න හේතුමූලක පුරේජාත දුකයෙහි අරූපවිපාක සතර ය අරූපභූමියෙහි උපදනා අවස්ථාවෙහි මෝහමූලද්වයෙහි මෝහ වර්ජිත ලෝභමූල මෝහමූල මහාකුශල මහාක්‍රියා අරූපකුශල අරූපක්‍රියා උපරිම මාර්‍ග සකල ඵල නාමස්කන්‍ධයෝ ය, සහේතුකප්‍රතිසන්‍ධි නාමස්කන්‍ධයෝ ය යන මොවුහු න පුරේජාත ප්‍රත්‍යයා ගේ ප්‍රත්‍යයෝත්පන්න පමණක් වී න හේතුප්‍රත්‍යයා ගේ ප්‍රත්‍යයෝත්පන්න නො වීමෙන් න හේතුප්‍රත්‍යය බැහැර කෙරෙති. “හේතුපච්චයා න පුරෙජාතෙ තීණි”</p>
  <p>පඤ්චවෝකාරභූමියෙිහ උපදනා අවස්ථාවෙහි මෝහමූලද්වයෙහි මෝහයෙන් හා අරූප විපාකයන්ගෙන් අන්‍ය වූ සහේතුක ප්‍රවෘත්ති නාමස්කන්‍ධයෝ න හේතු න පුරේජාත දෙක්හිම ප්‍රත්‍යයෝත්පන්නයෝ නොවෙති. එබැවින් අනුලෝමයෙහි “හෙතුපච්චයා පුරෙජාතෙ තීණි”</p>
  <p>පඤ්චවෝකාරභූමියෙහි උපදනා අවස්ථාවහෙි මෝහමූලද්වයෙහි මෝහයෙන් හා අරූප විපාකයන්</p>
  <p>අරූපභූමියෙහි උපදනා අවස්ථාවෙහි වූ මෝහමූලද්වයෙහි මෝහය හා මනෝද්වාරාවජ්ජනය ය. අහේතුක ප්‍රතිසන්‍ධි නාමස්කන්‍ධයෝ ය යන මොහු, පච්චනීයයෙහි “න හේතුපච්චයා න පුරෙජාතෙ ද්වෙ”</p>
  <p>න හේතුමූලක නාසේවන දුකයෙහි මෝහමූලද්වයෙහි මෝහ වර්ජිත අකුසල මහාකුශල මහා ක්‍රියා ප්‍රථමජවනයෝ ය සහේතුක විපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය යන මොවුහු න හේතු ප්‍රත්‍යය බැහැර කෙරෙති, අනුලෝමපච්චනීයයෙහි “හෙතුපච්චයා න ආසෙවනෙ තීණි” </p>
  <p>මෝහමූල ද්විතීයාදි ජවනයන්හි මෝහය ය, හසිතෝත්පාද ද්විතීයාදි ජවනයෝ ය යන මොවුහු න ආසේවනය බැහැර කෙරෙති. පච්චනීයානුලෝමයෙහි “න හෙතුපච්චයා ආසෙවනෙ ද්වෙ”</p>
  <p>මෝහමූලද්වයෙහි මෝහවර්ජිත අකුශල මහාකුශල මහාක්‍රියා ද්විතීයාදි ජවනයෝ ය මහද්ගතකුශල මහද්ගතක්‍රියා ලෝකෝත්තර කුශලයෝ ය යන නාමස්කන්‍ධයෝ, අනුලෝමයෙහි ‘තීණි’</p>
  <p>මෝහමූල ප්‍රථමජවනයේ මෝහය ය, හසිතෝත්පාද ප්‍රථම ජවනය ය. හසිතෝත්පාද වර්ජිත අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය යන මොවුහු, පච්චනීයයෙහි <b>‘න හෙතුපච්චයා න ආසෙවනෙ ද්වෙ’</b></p>
  <p>න හේතුමූලක කම්ම දුකයෙහි කුශලා කුශල සහේතුකක්‍රියා චේතනාවෝ න හේතුප්‍රත්‍යය බැහැර කෙරෙති. අනුලෝම පච්චනීයයෙහි “තීණි” මෝහමූලද්වයෙහි මෝහය හා ක්‍රියා චේතනා හැර අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ න කම්මය බැහැර කෙරෙති. පච්චනීයානුලෝමයෙහි “නහෙතුපච්චයා කම්මෙ ද්වෙ” අහේතුක ක්‍රියා චේතනාවෝ පච්චනීයයෙහි ‘<b>එකං’</b></p>
  <p>න හේතුමූලක න විපාක දුකයෙහි මෝහමූලද්වයයෙහි මෝහ වර්ජිත කුශලා කුශල සහේතුක ක්‍රියා නාමස්කන්‍ධයෝ න හේතු ප්‍රත්‍යය බැහැර කෙරෙති. අනුලෝමපච්චනීයයෙහි “හෙතුපච්චයා න විපාකෙ තීණි” අහේතුකවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ න විපාකය බැහැර කෙරෙති. “න හෙතුපච්චයා විපාකෙ එකං” සහේතුකවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ, අනුලෝමයෙහි “එකං” මෝහමූලයෙහි මෝහය හා අහේතුක ක්‍රියා නාමස්කන්‍ධයෝ, පච්චනීයයෙහි <b>‘ද්වෙ’</b></p>
  <p>න හේතුමූලක න ඣාන දුකයෙහි න හේතුප්‍රත්‍යය බැහැර කිරීමක් නැත. මෝහමූලයෙහි මෝහය හා ද්විපඤ්චවිඥානයන් හැර අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ න ඣානය බැහැර කෙරෙති. “න හේතුපච්චයා ඣානෙ ද්වෙ” මෝහමූලයේ මෝහය හැර සහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ, අනුලෝමයෙහි “තීණි” ද්විපඤ්චවිඥාන නාමස්කන්‍ධයෝ, පච්චනීයයෙහි <b>න හෙතු පච්චයා න ඣානෙ එකං”<br></b><br>න හේතුමූලක න මග්ගදුකයෙහි නහේතුප්‍රත්‍යය බැහැර කිරීමක් නැත. මෝහමූලද්වයෙහි මෝහය න මග්ගය බැහැර කෙරේ. “න හෙතු පච්චයා මග්ගෙ එකං” මෝහමූලද්වයෙහි මෝහ වර්ජිත සහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ, අනුලෝමයෙහි “තීණි” අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ පච්චනීයයෙහි <b>‘එකං’</b></p>
  <p>න හේතුමූලක විප්පයුත්ත දුකයෙහි අරූපවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය, අරූපභූමියෙහි උපදනා අවස්ථාවෙහි මෝහමූලයෙහි මෝහ වර්ජිත ලෝභමූල මෝහමූල මහාකුශල මහාක්‍රියා අරූපකුශල අරූපක්‍රියා උපරිම මාර්‍ග සකල ඵල නාමස්කන්‍ධයෝ ය යන මොවුහු න හේතුප්‍රත්‍යය බැහැර කෙරෙති. “හෙතුපච්චයා න විප්පයුත්තෙ තීණි” පඤ්චවෝකාරභූමියෙහි උපදනා අවස්ථාවෙහි වූ මෝහමූලද්වයෙහි මෝහය හා අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ න විප්පයුත්තය බැහැර කෙරෙති. ‘න හෙතුපච්චයා විප්පයුත්තෙ ද්වෙ’ මෝහමූලද්වයෙහි මෝහය අරූපවිපාක වර්ජිත පඤ්චවෝකාර ප්‍රවෘත්ති ප්‍රතිසන්‍ධි නාමස්කන්‍ධයෝ අනුලෝමයෙහි “තීණි” අරූපභූමියෙහි උපදනා අවස්තාවෙහි වූ මෝහමූලයෙහි මෝහය ය මනෝද්වාරාවජ්ජනය ය යන නාමස්කන්‍ධයෝ, පච්චනීයයෙහි <b>‘ද්වෙ’</b></p>
  <div class="centered">
    <p>න හේතුමූලකය නිමි.</p>
  </div>
  <p>කියන ලද ක්‍රමය අනුව ත්‍රිකචතුෂ්කාදිය විස්තර කරනු. මතුවාරයන්හි අභිධෙය පමණක් දක්වනු ලැබේ. <b>න හෙතුපච්චයා න අධිපති පච්චයා න පුරෙජාතෙ ද්වෙ</b>. අභිධෙය අරූපභූමියෙහි උපදනා අවස්ථාවෙහි වූ මෝහමූලයෙහි මෝහය ය. මනෝද්වාරාවජ්ජනය ය අහේතුක ප්‍රතිසන්‍ධීහු ය යන නාමස්කන්‍ධයෝ ය. <b>න හෙතුපච්චයා න අධිපති පච්චයා න පච්ඡාජාතෙ ද්වෙ.</b> අභිධෙය මෝහමූලයෙහි මෝහය හා අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය. න හෙතුපච්චයා <b>න අධිපති පච්චයා න පුරෙජාත පච්චයා න පච්ඡාජාතෙ ද්වෙ</b>, අභිධෙය අරූපභූමියෙහි උපදනා අවස්ථාවෙහි වූ මෝහමූලයෙහි මෝහය ය, මනෝද්වාරාවජ්ජනය ය, අහේතුක ප්‍රතිසන්‍ධීහු ය යන නාමස්කන්‍ධයෝ ය, <b>න හෙතුපච්චයා න අධිපතිපච්චයා න පුරෙජාතපච්චයා න ආසෙවනෙ ද්වෙ.</b> අභිධෙය අරූප භූමියෙහි උපදනා අවස්ථාවෙහි වූ මනෝද්වාරාවජ්ජනයේ චේතනාව ය. “න ඣානෙ” යි නො ලැබේ. <b>න හෙතුපච්චයා න අධිපති පච්චයා න පුරෙජාතපච්චයා න මග්ගෙ එකං</b>. අභිධෙය අරූප භූමියෙහි මනෝද්වාරාවජ්ජනය ය අහේතුකප්‍රතිසන්‍ධීහු ය යන නාමස්කන්‍ධයෝ ය. <b>න හේතුපච්චයා න අධිපතිපච්චයා න පුරෙජාත පච්චයා න විප්පයුත්තෙ එකං.</b> අභිධෙය අරූපභූමියෙහි මෝහමූලද්වයයෙහි මෝහය ය මනෝද්වාරාවජ්ජනය ය යන මොහු ය.</p>
  <p><b>න හෙතුපච්චයා න අධිපතිපච්චයා න පුරෙජාතපච්චයා න පච්ඡාජාතපච්චයා න ආසෙවනෙ ද්වෙ.</b> අභිධෙය අරූපභූමියෙහි උපදනා අවස්ථාවහෙි මෝහමූල ප්‍රථමජවනයේ මෝහය ය, මනෝද්වාරාවජ්ජනය ය, අහේතුක ප්‍රතිසන්‍ධීහු ය යන නාමස්කන්‍ධයෝ ය. </p>
  <p><b>න හෙතුපච්චයා න අධිපතිපච්චයා න පුරෙජාතපච්චයා න පච්ඡාජාත පච්චයා න ආසෙවන පච්චයා න මග්ගෙ එකං.</b> අභිධෙය අරූපභූමියෙහි මනෝද්වාරාවජ්ජනය හා අහේතුක ප්‍රතිසන්‍ධීහුය යන නාමස්කන්‍ධයෝ ය. න විප්පයුත්තෙ ද්වෙ. අරූප භූමියෙහි මෝහමූල ප්‍රථමජවනයේ මෝහය ය මනෝද්වාරාවජ්ජනය ය යන නාමස්කන්‍ධයෝ ය.</p>
  <p><b>න හෙතුපච්චයා න අධිපතිපච්චයා න පුරෙජාතපච්චයා න පච්ඡාජාතපච්චයා න ආසෙවනපච්චයා න කම්මපච්චයා න විපාකෙ එකං.</b> අභිධෙය අරූපභූමියෙහි මනෝද්වාරාවජ්ජනයේ චේතනාව ය. <b>න හෙතුපච්චයා -පෙ- න කම්මපච්චයා න මග්ගෙ එකං</b> අභිධෙය අරූපභූමියෙහි මනෝද්වාරාවජ්ජනයේ චේතනාව ය. න විප්පයුත්තය යෙදෙන කල්හි ද එසේ ම ය.</p>
  <p><b>න හෙතුපච්චයා -පෙ- න කම්මපච්චයා න විපාකපච්චයා න විප්පයුත්තෙ එකං.</b> අභිධෙය අරූපභූමියෙහි මනෝද්වාරාවජ්ජනයේ චේතනාව ය න හේතුමූලක දුකාදිය නිමි. </p>
  <p><b>න අධිපතිපච්චයා න හෙතුයා ද්වෙ.</b> අභිධෙය පෙර මෙනි. <b>න පුරෙජාතෙ තීණි.</b> අභිධෙය අරූපවිපාක සතර ය, අරූපභූමියෙහි අධිපති ලැබෙන අවස්ථාවෙහි අධිපතීහු ය, අධිපති නො ලැබෙන අවස්ථාවෙහි ලෝභමූල මෝහමූල මහාකුසල මහා ක්‍රියාවෝ ය, අහේතුක ප්‍රතිසන්‍ධි නාමස්කන්‍ධයෝ ය යන මොහු ය. <b>න අධිපතිපච්චයා න ආසෙවනෙ තීණි,</b> අභිධෙය අධිපති ලැබෙන අවස්ථාවෙහි ලෝභමූල ද්වේෂමූල මහාකුශල මහා ක්‍රියා ප්‍රථමජවනයෝ ය, ඵල ජවනයෝ ය යන මොවුන් ගේ අධිපති ධර්‍මයෝ ය, අධිපති නො ලැබෙන අවස්ථාවෙහි අකුශල හසිතෝත්පාද මහාකුශල මහාක්‍රියා ප්‍රථමජවනයෝ ය, ආවජ්ජන දෙක ය ලෞකික විපාකයෝ ය යන ප්‍රවෘත්ති ප්‍රතිසන්‍ධි නාමස්කන්‍ධයෝ ය. <b>න අධිපතිපච්චයා න කම්මෙ තීණි</b>, අභිධෙය නිරාධිපති කුශලාකුශල ක්‍රියා චේතනාවෝ ය. <b>න අධිපතිපච්චයා න විපාකෙ තීණි,</b> අභිධෙය කුශලාකුශල ක්‍රියාවන්හි අධිපතිධර්‍මයෝ ය, අධිපති නොලැබෙන අකුශල අහේතුක ක්‍රියා මහාකුශල මහා ක්‍රියාවෝ ය යන නාමස්කන්‍ධයෝ ය. <b>න අධිපතිපච්චයා න ඣානෙ එකං,</b> අභිධෙය ද්විපඤ්ච විඥාන නාමස්කන්‍ධයෝ ය. <b>න අධිපතිපච්චයා න මග්ගෙ එකං,</b> අභිධෙය අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය. <b>න අධිපතිපච්චයා න විප්පයුත්තෙ තීණි,</b> අභිධෙය අරූප විපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය, අරූපභූමියෙහි අධිපති ධර්‍මයෝ ය, අරූපභූමියෙහි අධිපති නො ලැබෙන අවස්ථාවෙහි ලෝභමූල මෝහමූල මනෝද්වාරාවර්ජන මහාකුශල මහා ක්‍රියා නාමස්කන්‍ධයෝ ය යන මොහුය. ත්‍රිකචතුෂ්කාදිය ද මේ ක්‍රමයෙන් ම විස්තර කළ යුතු ය. න පුරේජාත න පච්ඡාජාත න ආසේවන න කම්ම න විපාක න ඣාන න මග්ග න විප්පයුත්ත මූලක වාරයෝ ද මේ පච්චනීයයෙහි යෙදෙන ප්‍රත්‍යය දශය හා යොදා විස්තර කරනු.</p>
  <div class="centered">
    <p>පච්චය පච්චනීය වාරය නිමි.</p>
  </div>
  <nav class="bottom"><a class="button prev" href="11-7.html"><i class="material-icons">arrow_back</i>සංසට්ඨ පච්චය පච්චනීයයෙහි සඞ්ඛ්‍යාවාර පාලිය</a><a class="button next" href="11-9.html">සංසට්ඨවාරයේ පච්චයානුලෝම පච්චනීයයෙහි පාලිය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>