<!DOCTYPE html>
<html>
<head>
    <meta charset="UTF-8">
    <title>ඝටනාවාරය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="ඝටනාවාරය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#13-5-4-1"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="13.html">[පඤ්හා වාරය]</a><i class="material-icons">navigate_next</i><a class="button" href="13-5.html">පඤ්හාවාරයේ මිශ්‍රක සඞ්ඛ්‍යාවාර</a><i class="material-icons">navigate_next</i><a class="button" href="13-5-4.html">2. [ආරම්මණ මිශ්‍රකවාර] සන්නය</a></nav>
  <div class="heading-bar">
    <h4>ඝටනාවාරය</h4><i class="material-icons star-icon undefined" data-bookmark="{&quot;ids&quot;:[13,5,4,1],&quot;headings&quot;:[&quot;[පඤ්හා වාරය]&quot;,&quot;පඤ්හාවාරයේ මිශ්‍රක සඞ්ඛ්‍යාවාර&quot;,&quot;2. [ආරම්මණ මිශ්‍රකවාර] සන්නය&quot;,&quot;ඝටනාවාරය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="13-5-4-1.html">share</i>
  </div>
  <p>සභාගවාරයට අනතුරු ව ඝටනාවාරය වදාළ සේක. එහි අධිපති උපනිස්සය ඝටනාව ය, පුරේජාත අත්‍ථි අවිගත ඝටනාව ය, සනිස්සය විප්පයුත්තඝටනාව ය, සාධිපති උපනිස්සය ඝටනාව ය, සාධිපතිඋපනිස්සය විප්පයුත්තඝටනාවය යි ඝටනා පසෙකි.</p>
  <p>(1) එහි අධිපති උපනිස්සය ඝටනාව මෙ සේ ය:- ගරු කොට අරමුණු කරන ලෝභමූල සිත් අට ය, මහාකුසල් අට ය, මහාක්‍රියාඥානසම්ප්‍රයුක්ත සිත් සතර ය, ලෝකෝත්තර සිත් අට ය යන මොවුන්ට ප්‍රත්‍යය වන ගරු කළ යුතු වූ ඉෂ්ටනිෂ්පන්න අටළොස ය, ද්වේෂමූල මෝහමූල දුඃඛසහගතකායවිඥාන වර්ජිත සිත් සූ අසූවය, ද්වේෂ ඊර්‍ෂ්‍යා මාත්සර්‍ය්‍ය කෞකෘත්‍යය විචිකිත්සා වර්ජිත චෛතසික සත්සාලිස ය නිර්‍වාණ ය යන ධර්‍මයෝ ආරම්මණ ප්‍රත්‍යය ද අධිපතිප්‍රත්‍යය ද උපනිඃශ්‍රය ප්‍රත්‍යය ද වෙති. එබැවින් ඒ ධර්‍මයෝ මේ අනුලෝමයෙහි <b>“ආරම්මණ අධිපති උපනිස්සයන්ති සත්ත”</b> යි වදාරන ලදහ.</p>
  <p>(2) පුරේජාත අත්‍ථි අවිගත ඝටනාව මෙ සේ ය:- කාමසිත් සිවුපනසට හා දිබ්බචක්ඛු දිබ්බසෝත අභිඤ්ඤාවන්ට ද ප්‍රත්‍යය වන වර්‍තමාන නිෂ්පන්නරූප අටොළොස වූ ආරම්මණ පුරේජාතප්‍රත්‍යය ධර්‍මයෝ ආරම්මණය ද පුරේජාතය ද අත්‍ථිය ද අවිගතය ද වෙති. <b>“ආරම්මණ පුරේජාත අත්‍ථි අවිගතන්ති තීණි”</b> පුරේජාතසභාගය අනුව විස්තර කරනු,</p>
  <p>(3) සනිස්සය විප්පයුත්තඝටනාව මෙ සේ ය:- මරණාසන්න මනෝද්වාරාවර්ජන ජවන තදාරම්මණයන්ට ප්‍රත්‍යය වන ච්‍යුති චිත්තයෙන් සතොළොස් වන චිත්තය හා උපන් හෘදයවස්තුව වූ වස්ත්‍වාරම්මණප්‍රත්‍යය -පෙ- <b>“ආරම්මණ පුරේජාත නිස්සය විප්පයුත්ත අත්‍ථි අවිගතන්ති තීණි”</b> නිස්සය සභාගය අනුව විස්තර කරනු.</p>
  <p>(4) සාධිපති උපනිස්සය ඝටනාව මෙ සේ ය:- ගරු කොට අරමුණු කරන ලෝභ මූල සිත් අටට ප්‍රත්‍යය වන ඉෂ්ටනිෂ්පන්න රූප අටළොසය -පෙ- <b>“ආරම්මණ අධිපති උපනිස්සය පුරෙජාත අත්‍ථි අවිගතන්ති එකං”</b> අබ්‍යාකතො අකුසලස්ස.</p>
  <p>(5) සාධිපති උපනිස්සය විප්පයුත්ත ඝටනාව මෙ සේ ය:- ගරු කොට අරමුණු කරන ලෝභමූල මරණාසන්නජවන පසට ප්‍රත්‍යය වන ච්‍යුති චිත්තයෙන් සතොළොස්වන චිත්තය හා උපන් ගරු කළ යුතු වූ හෘදයවස්තු සඞ්ඛ්‍යාත වස්ත්‍වාරම්මණප්‍රත්‍යය -පෙ- <b>“ආරම්මණ අධිපති නිස්සය උපනිස්සය පුරෙජාත විප්පයුත්ත අත්‍ථි අවිගතන්ති එකං”</b> එකං යනු අබ්‍යාකතෙන අබ්‍යාකතය ය. “අබ්‍යාකතො ධම්මො අකුසලස්ස ධම්මස්ස ආරම්මණපච්චයෙන පච්චයො -පෙ- අවිගතපච්චයෙන පච්චයො, වත්‍ථුං ගරුං කත්‍වා අස්සාදෙති අභිනන්‍දති. තං ගරුං කත්‍වා රාගො උප්පජ්ජති. දිට්ඨි උප්පජ්ජති” යි වීථිවිභඞ්ගයන් උදුළ යුතු ය. </p>
  <div class="centered">
    <p>ආරම්මණසභාග සත හා ඝටනා පස නිමි.</p>
  </div>
  <nav class="bottom"><a class="button prev" href="13-5-4.html"><i class="material-icons">arrow_back</i>2. [ආරම්මණ මිශ්‍රකවාර] සන්නය</a><a class="button next" href="13-5-5.html">3. අධිපති මිශ්‍රක පාලිය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>