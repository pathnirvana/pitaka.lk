<!DOCTYPE html>
<html>
<head>
    <meta charset="UTF-8">
    <title>(10. න ආසේවන) - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="(10. න ආසේවන) - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#7-6-8"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="7.html">[පටිච්ච වාරය]</a><i class="material-icons">navigate_next</i><a class="button" href="7-6.html">පටිච්චවාරයේ පච්චය පච්චනීය විභඞ්ගවාර සන්නය</a></nav>
  <div class="heading-bar">
    <h3>(10. න ආසේවන)</h3><i class="material-icons star-icon undefined" data-bookmark="{&quot;ids&quot;:[7,6,8],&quot;headings&quot;:[&quot;[පටිච්ච වාරය]&quot;,&quot;පටිච්චවාරයේ පච්චය පච්චනීය විභඞ්ගවාර සන්නය&quot;,&quot;(10. න ආසේවන)&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="7-6-8.html">share</i>
  </div>
  <p>න අසේවනයෙහි විභඞ්ග නවය අනුලෝමයේ සහජාත විභඞ්ගය අනුව උදුරනු. කුසලෙන කුසලයෙහි කර්‍තෘපාඨයෙන් මහාකුශල ප්‍රථමජවනයෝ ය, චෛතසික අටතිස ය යන අවයව -පෙ- නාමස්කන්‍ධයෝ ලැබෙත්. හේතුපාඨයෙන් ආසේවනයෙන් අන්‍ය හේතුසහජාතාදි ශක්තීහු සුදුසු පරිදි ලැබෙත්.</p>
  <p>කුසලෙන අබ්‍යාකතය නාරම්මණය මෙන් විස්තර කරනු. කුසලෙන කුසලාබ්‍යාකතයෙහි කර්‍තෘපාඨයෙන් පඤ්චවෝකාර භූමියෙහි උපදනා අවස්ථාවෙහි මහාකුශල ප්‍රථමජවනයෝ ය, චෛතසික අටතිස ය යන අවයව නාමස්කන්‍ධයන් නිසා උපදනා -පෙ- නාමස්කන්‍ධයන් හා ඔවුන් නිසා උපදනා චිත්තජරූපයෝ ලැබෙත්. හේතුපාඨයේ අභිධෙය උදුරනු.</p>
  <p>අකුසලෙන අකුසලයෙහි කර්‍තෘපාඨයෙන් දොළොස් අකුශලයන් ගේ ප්‍රථම ජවනයන් හා චෛතසික සත්විස්ස ලැබෙත්. අකුසලෙන අබ්‍යාකතය නාරම්මණය මෙනි. අකුසලෙන අකුසලාබ්‍යාකතයෙහි අකුශල ප්‍රථමජවනයන් හා චිත්තජ රූපයෝ ලැබෙත්. </p>
  <p>අබ්‍යාකතෙන අබ්‍යාකතයෙහි කර්‍තෘපාඨයෙන් හසිතෝත්පාද මහාක්‍රියා ප්‍රථම ජවනයෝ ය, ආවර්ජනද්වය ය විපාකසිත් සතිසය යන අවයව නාමස්කන්‍ධයන් නිසා උපදනා -පෙ- නාමස්කන්‍ධයෝ ය, ඔවුන් නිසා උපදනා චිත්තජරූපයෝ ය, පඤ්චවෝකාරභූමියෙහි උපදනා අවස්ථාවෙහි වූ හසිතෝත්පාද මහාක්‍රියා ප්‍රථම ජවනයෝ ය මහද්ගත ක්‍රියා නවය ය, චෛතසික පන්තිසය යන අවයව වූ ද සමූහ වූ ද නාමස්කන්‍ධයන් නිසා උපදනා චිත්තජරූපයෝ ය යන මොවුහු ලැබෙත්. පටිසන්‍ධිවාර රූපවාර දෙක්හි අභිධෙය සහජාතය මෙනි. ඉතිරි විභඞ්ගවාර දෙක නාරම්මණය මෙන් විස්තර කරනු. හේතුපදාභිධෙය ගැනීමේදී ආසේවනය හරිනු.</p>
  <nav class="bottom"><a class="button prev" href="7-6-7.html"><i class="material-icons">arrow_back</i>(9. න පච්ඡාජාත)</a><a class="button next" href="7-6-9.html">(11. න කම්ම) <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>