<!DOCTYPE html>
<html>
<head>
    <meta charset="UTF-8">
    <title>තිකපට්ඨාන විස්සජ්ජනා වාරයේ සහජාතවාර අනුලෝමයේ සන්නය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="තිකපට්ඨාන විස්සජ්ජනා වාරයේ සහජාතවාර අනුලෝමයේ සන්නය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#8-2"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="8.html">[සහජාත වාරය]</a></nav>
  <div class="heading-bar">
    <h2>තිකපට්ඨාන විස්සජ්ජනා වාරයේ සහජාතවාර අනුලෝමයේ සන්නය</h2><i class="material-icons star-icon undefined" data-bookmark="{&quot;ids&quot;:[8,2],&quot;headings&quot;:[&quot;[සහජාත වාරය]&quot;,&quot;තිකපට්ඨාන විස්සජ්ජනා වාරයේ සහජාතවාර අනුලෝමයේ සන්නය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="8-2.html">share</i>
  </div>
  <p>පටිච්චවාරයට අනතුරු ව සහජාතවාරය වදාළ සේක. එහි ද පච්චයානුලෝමය ය, පච්චය පච්චනීය ය, පච්චයානුලෝම පච්චනීය ය, පච්චය පච්චනීයානුලෝමය ය යි වාර සතරක් ඇත්තේ ය. එයින් පච්චයානුලෝම වාරය පළමු කොට වදාළ සේක. එහි ද විභඞ්ගවාර සඞ්ඛ්‍යාවාර වශයෙන් වාර දෙකක් ඇත්තේ ය. එයින් විභඞ්ගවාරය පළමු කොට වදාළ සේක. එහි ද හේතුප්‍රත්‍යයවිභඞ්ගවාරාදි වශයෙන් වාර තෙවිස්සක් ඇත්තේ ය. එයින් හේතුප්‍රත්‍යය විභඞ්ගවාරය පළමුකොට වදාළ සේක. එහි ද කුශලපදවාරාදි වශයෙන් වාර පසක් ඇත්තේ ය. එයින් කුශලපදවාරය පළමු කොට වදාළ සේක. එහි ද අවසාන පදයන්ගේ වශයෙන් වාර තුනක් ඇත්තේ ය. එයින් කුසලපදාවසාන වාරය පළමු කොට වදාළ සේක. එ ද වීථි අනුවාද වශයෙන් දෙවැදෑරුම් වේ. එයින් වීථිය පළමු කොට වදාළ සේක. ඒ මෙසේ ය<b>: කුසලං ධම්මං සහජාතො කුසලො ධම්මො උප්පජ්ජති හෙතුපච්චයා</b>, වීථියට අනතුරුව අනුවාදය වදාළ සේක. ඒ මෙසේ ය: <b>කුසලං එකං ඛන්‍ධං සහජාතො තයො ඛන්‍ධා, ඛයො ඛන්‍ධෙ සහජාතෙ එකො ඛන්‍ධො, ද්වෙ ඛන්‍ධෙ සහජාතා ද්වෙ ඛන්‍ධා.</b></p>
  <div class="subhead">
    <p>පදාර්‍ථ:</p>
  </div>
  <p>කුසලං ධම්මං සහජාතො, කුශලධර්‍මය හා එක් ව ඉපදීම් වශයෙන්: කුසලො ධම්මො, කුශලධර්‍මය: හෙතුපච්චයා. හේතුප්‍රත්‍යයයෙන්: උප්පජ්ජති, උපදී. කුසලං, කුසල් වූ: එකං ඛන්‍ධං සහජාතා, එක් ස්කන්‍ධයක් හා එක් ව ඉපදීම් වශයෙන්: තයො ඛන්‍ධා, ස්කන්‍ධයෝ තිදෙනෙක් වෙති. තයො ඛන්‍ධෙ සහජාතො, ස්කන්‍ධ තුනක් හා එක් ව ඉපදීම් වශයෙන්: එකො ඛන්‍ධො, එක් ස්කන්‍ධයක් වේ. ද්වෙ ඛන්‍ධෙ සහජාතා, ස්කන්‍ධ දෙකක් හා එක් ව ඉපදීම් වශයෙන්: ද්වෙ ඛන්‍ධා, ස්කන්‍ධයෝ දෙදෙනෙක් වෙති. (මෙසේ පදාර්‍ථ කියන ලදුයේ සිංහල ව්‍යවහාරයට ගැලපෙන හැටියට ය.)</p>
  <div class="subhead">
    <p>අභිධෙයාර්‍ථ:</p>
  </div>
  <p>මෙහි <b>“කුසලො ධම්මො”</b> යන කර්‍තෘපාඨයෙන් කුසල්සිත් එක් විස්ස ය, චෛතසික අටතිස ය යන අවයව නාමස්කන්‍ධයන් හා එක් ව උපදනා වූ කුසල් සිත් එක්විස්ස ය, චෛතසික අටතිස ය යන අවයව නාමස්කන්‍ධයෝ ලැබෙත්. කුසල්සිත් එක්විස්ස ය, චෛතසික අටතිස ය යන අවයව නාමස්කන්‍ධයන් සහජාත ප්‍රත්‍යය කොට උපදනා කුසල් සිත් එක්විස්ස ය, චෛතසික අටතිස ය යන අවයව නාමස්කන්‍ධයෝ ලැබෙත් ය කියා හෝ කිය යුතු ය. හේතු පාඨයේ අභිධෙය දක්වනු. ඉතිරි සියල්ලෙහි ම පදාර්‍ථ හා අභිධෙයාර්‍ථ පටිච්චවාරයෙහි කී නයින් තේරුම් ගත හැකි ය.</p>
  <p>පටිච්චවාර සහජාතවාර දෙක්හි අර්‍ථ වශයෙන් එකිනෙකට වෙනසක් නැත්තේ ය. එ බැවින් ඒ බව <b>“පටිච්චට්ඨං නාම සහජාතට්ඨං සහජාතට්ඨං නාම පටිච්චට්ඨං”</b> යි පාලියෙහි ම දැක්විණ: පටිච්චවාරයට අනතුරු ව ඒ අර්‍ථයම දක්වන සහජාත වාරය දේශනය කිරීම සම්බන්‍ධයෙන් කරුණු කීපයක් අටුවාවෙහි දක්වා තිබේ. <b>“චක්ඛුං ච පටිච්ච රූපෙ ච උප්පජ්ජති චක්ඛු විඤ්ඤාණං”</b> යනාදි තැන්වල සහජාතධර්‍මයන් ගේ ප්‍රත්‍යය භාවය ‘පටිච්ච’ යන වචනයෙන් කියැවේ. භූතරූපයන් හා සහජාත වූ ද උපාදාය රූපයෝ භූතරූපයන්ට ප්‍රත්‍යය නොවෙති. මේ පට්ඨාන දේශනයෙහි පටිච්ච යනුවෙන් සහජාත වශයෙන් ප්‍රත්‍යය වන ධර්‍මයන් ම ගත යුතු බව දක්වනු පිණිස සහජාත වාරය දේශිතය, <b>“සහජාත”</b> යන වචනයෙන් ද ප්‍රත්‍යය වන ධර්‍මයන් ම ගත යුතු බව දැක්වීම සඳහා පටිච්චවාරය ද දේශිත ය, මෙ සේ පටිච්චවාරයෙන් සහජාතවාරයා ගේ ද සහජාතවාරයෙන් පටිච්චවාරයා ගේ ද අර්‍ථය නියම කරනු පිණිස සමානාර්‍ථ ඇති මේ වාර දේශිත ය. මේ එක් කරුණෙකි. සමහරු පටිච්ච යන වචනයෙන් කී කල්හි ඒ අර්‍ථය තේරුම් ගනිති. සමහරු සහජාතය යි කී කල්හි අර්‍ථය තේරුම් ගනිති. ඒ දෙකින් අර්‍ථය තේරුම් ගන්නා වූ පුද්ගලයන් ගේ වශයෙන් මේ වාර දෙක දේශිත ය යනු එක් කරුණෙකි. දේශනා විලාශ වශයෙන් මෙ සේ එක ම අර්‍ථය දෙයාකාරයකින් දේශිත ය යනු එක් කරුණෙකි. ප්‍රතිසංවිත් ප්‍රභේදය දැනගනු පිණිස දේශිත ය යනු එක් කරුණෙකි.</p>
  <p>“පටිච්චට්ඨං නාම සහජාතට්ඨං, සහජාතට්ඨං නාම පටිච්චට්ඨන්ති ඉදං උභින්නම්පි එතෙසං වාරානං අත්‍ථිතො නින්නානා කරණභාව දස්සනත්‍ථං වුත්තං, අත්‍ථතො හි එතෙ ද්වෙ පි නින්තානාකරණා. එවං සන්තෙ පි අඤ්ඤමඤ්ඤස්ස අත්‍ථනියාමනත්‍ථං වුත්තා. චක්ඛුං ච පටිච්ච රූපෙ වා ති ආදීසු හි අසහජාතම්පි පටිච්ච උප්පජ්ජතී ති වුච්චති. සහජාතම්පි ච උපාදායරූපං, භූතරූපස්ස පච්චයො න හොති. ඉති පටිච්චවාරෙන සහජාතපච්චයභාවං, සහජාතවාරෙන ච පටිච්චා ති වුත්තස්ස සහජාතභාවං නියමෙතුං උභොපෙතෙ වුත්තා. අපි ච තථා බුජ්ඣනකානං අජ්ඣාසය වසෙන දෙසනා විලාසවසෙන නිරුත්තිපටිසම්භිදා පභේදජානන වසෙනා චා ති එතෙ උභො පි වුත්තාති” යනු අටුවා යි.</p>
  <div class="centered">
    <p>සහජාත වාරය නිමි.</p>
  </div>
  <nav class="bottom"><a class="button prev" href="8-1.html"><i class="material-icons">arrow_back</i>සහජාත අනුලෝමවාර පාලිය</a><a class="button next" href="9.html">[පච්චය වාරය] <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>