<!DOCTYPE html>
<html>
<head>
    <meta charset="UTF-8">
    <title>(හේතුමූලක සහජාත සභාගය) - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="(හේතුමූලක සහජාත සභාගය) - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#13-5-2-1"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="13.html">[පඤ්හා වාරය]</a><i class="material-icons">navigate_next</i><a class="button" href="13-5.html">පඤ්හාවාරයේ මිශ්‍රක සඞ්ඛ්‍යාවාර</a><i class="material-icons">navigate_next</i><a class="button" href="13-5-2.html">1. හේතුප්‍රත්‍යය මිශ්‍රකසඞ්ඛ්‍යාවාර සන්නය</a></nav>
  <div class="heading-bar">
    <h4>(හේතුමූලක සහජාත සභාගය)</h4><i class="material-icons star-icon undefined" data-bookmark="{&quot;ids&quot;:[13,5,2,1],&quot;headings&quot;:[&quot;[පඤ්හා වාරය]&quot;,&quot;පඤ්හාවාරයේ මිශ්‍රක සඞ්ඛ්‍යාවාර&quot;,&quot;1. හේතුප්‍රත්‍යය මිශ්‍රකසඞ්ඛ්‍යාවාර සන්නය&quot;,&quot;(හේතුමූලක සහජාත සභාගය)&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="13-5-2-1.html">share</i>
  </div>
  <p>හේතුමූලක සහජාතසභාගයෙහි ඔවුනොවුන්ට ද ඔවුනොවුන්ට හා චිත්තජරූප ප්‍රතිසන්‍ධිකර්‍මජරූපයන්ට ද ප්‍රත්‍යය වන හේතු ෂට්කයෙන් අන්‍ය වූ සකලප්‍රවෘත්ති ප්‍රතිසන්‍ධි නාමස්කන්‍ධයෝ ය, ඔවුනොවුන්ට හා උපාදායරූපයන්ට ප්‍රත්‍යය වන මහා භූතයෝය, ඔවුනොවුන්ට ප්‍රත්‍යය වන හේතූන්ගෙන් අන්‍ය වූ පඤ්චවෝකාර ප්‍රතිසන්‍ධි නාමස්කන්‍ධ හෘදයවස්තූහු ය යන සහජාත ප්‍රත්‍ය ධර්‍මයෝ සහජාත ප්‍රත්‍යය වී හේතු ප්‍රත්‍යය නො වන බැවින් හේතුප්‍රත්‍යය බැහැර කෙරෙති. එ බැවින් ඒ ධර්‍මයෝ පච්චනීයානුලෝමයෙහි ‘න හෙතුපච්චයා සහජාතෙ නව’ යි වදාරන ලදහ. වාර නවය සහජාත විභඞ්ගයෙහි මෙන් හේතූන් බැහැර කොට විස්තර කරනු.</p>
  <p>හේතුප්‍රත්‍යය වී සහජාත ප්‍රත්‍යය නො වන ධර්‍මයක් නැත්තේ ය. එ බැවින් අනුලෝම පච්චනීයයෙහි “හෙතුපච්චයා න සහජාතෙ” යනාදිය නො වදාළ සේක. </p>
  <p>කාමසිත් සිවුපනස ය අභිඥා දෙසිත ය විඤ්ඤාණඤ්චායතන සිත් තුන ය නේවසඤ්ඤානාසඤ්ඤායතන සිත් තුන ය ලෝකෝත්තර සිත් අට ය යන මොවුන්ට ප්‍රත්‍යය වන එකුන් අනූ චිත්තය ය චෛතසික දෙපනස ය රූප අටවිස්ස ය නිවන ය යන ආරම්මණ ප්‍රත්‍යය ය, අනන්තරෝප ප්‍රකෘතෝපනිඃශ්‍රය ප්‍රත්‍යය ය, වස්තුපුරේජාතප්‍රත්‍යය ය පශ්චාජ්ජාත ප්‍රත්‍යය ය, නානාක්‍ෂණික කර්‍මප්‍රත්‍යය ය, රූපාහාර ප්‍රත්‍යය ය රූපජීවිතේන්‍ද්‍රියප්‍රත්‍යය ය යන මේ ප්‍රත්‍යයෝ අට දෙන හේතු සහජාත ප්‍රත්‍යය දෙකම නො වෙති. එබැවින් පච්චනීයයෙහි “න හෙතුපච්චයා න සහජාතෙ එකාදසා” යි වදාළ සේක. (වාර එකොළොස පච්චයුද්ධාරපච්චනීයේ දී දත හැකි වන්නේය.)</p>
  <p>සම්ප්‍රයුක්තස්කන්‍ධ සහේතුක චිත්තජරූප සහේතුක ප්‍රතිසන්‍ධිකර්‍මජ රූපයන්ට ප්‍රත්‍යය වන හේතු සය හේතු සහජාත ප්‍රත්‍යය දෙක ම වන ධර්‍මයෝ ය. එබැවින් ඒ ධර්‍මයෝ මේ අනුලෝමයෙහි “හෙතුපච්චයා සහජාතෙ සත්ත” යි වදාරන ලදහ. වාර සත හේතු විභඞ්ගයෙහි මෙන් විස්තර කරනු.</p>
  <nav class="bottom"><a class="button prev" href="13-5-2.html"><i class="material-icons">arrow_back</i>1. හේතුප්‍රත්‍යය මිශ්‍රකසඞ්ඛ්‍යාවාර සන්නය</a><a class="button next" href="13-5-2-2.html">(හේතුමූලක අඤ්ඤමඤ්ඤ සභාගය) <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>