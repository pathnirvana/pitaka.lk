<!DOCTYPE html>
<html>
<head>
    <meta charset="UTF-8">
    <title>තිකපට්ඨාන විස්සජ්ජනාවාර පාලිය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="තිකපට්ඨාන විස්සජ්ජනාවාර පාලිය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#7-1"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="7.html">[පටිච්ච වාරය]</a></nav>
  <div class="heading-bar">
    <h2>තිකපට්ඨාන විස්සජ්ජනාවාර පාලිය</h2><i class="material-icons star-icon undefined" data-bookmark="{&quot;ids&quot;:[7,1],&quot;headings&quot;:[&quot;[පටිච්ච වාරය]&quot;,&quot;තිකපට්ඨාන විස්සජ්ජනාවාර පාලිය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="7-1.html">share</i>
  </div>
  <p>(1) කුසලං ධම්මං පටිච්ච කුසලො ධම්මො උප්පජ්ජති හෙතු පච්චයා, කුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>කුසලං ධම්මං පටිච්ච අබ්‍යාකතො ධම්මො උප්පජ්ජති හෙතු පච්චයා, කුසලෙ ඛන්‍ධෙ පටිච්ච චිත්ත සමුට්ඨානං රූපං.</p>
  <p>කුසලං ධම්මං පටිච්ච කුසලො ච අබ්‍යාකතො ච ධම්මා උප්පජ්ජන්ති හෙතුපච්චයා, කුසලං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං.</p>
  <p>අකුසලං ධම්මං පටිච්ච අකුසලො ධම්මො උප්පජ්ජති හෙතුපච්චයා, අකුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා,</p>
  <p>අකුසලං ධම්මං පටිච්ච අබ්‍යාකතො ධම්මො උප්පජ්ජති හෙතුපච්චයා, අකුසලෙ ඛන්‍ධෙ පටිච්ච චිත්තසමුට්ඨානං රූපං.</p>
  <p>අකුසලං ධම්මං පටිච්ච අකුසලො ච අබ්‍යාකතො ච ධම්මා උප්පජ්ජන්ති හෙතුපච්චයා, අකුසලං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං.</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති හෙතුපච්චයා, විපාකාබ්‍යාකතං කිරියාබ්‍යාකතං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං. පටිසන්‍ධික්ඛණෙ විපාකාබ්‍යාකතං එකං ඛන්‍ධං පටිච්ච තයො ඛන්‍ධා කටත්තා ච රූපං, තයො ඛන්‍ධෙ පටිච්ච එකො ඛන්‍ධො කටත්තා ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා කටත්තා ච රූපං, ඛන්‍ධෙ පටිච්ච වත්‍ථු, වත්‍ථුං පටිච්ච ඛන්‍ධා, එකං මහාභූතං පටිච්ච තයො මහාභූතා, තයො මහාභූතෙ පටිච්ච එකං මහාභූතා, ද්වෙ මහාභූතෙ පටිච්ච ද්වෙ මහාභූතා, මහාභූතෙ පටිච්ච චිත්ත සමුට්ඨානං රූපං, කටත්තාරූපං, උපාදාය රූපං.</p>
  <p>කුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති හෙතුපච්චයා, කුසෙල ඛන්‍ධෙ ච මහාභූතො ච පටිච්ච චිත්ත සමුට්ඨානං රූපං.</p>
  <p>අකුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති හෙතුපච්චයා, අකුසලෙ ඛන්‍ධෙ ච මහාභූතෙ ච පටිච්ච චිත්ත සමුට්ඨානං රූපං.</p>
  <p>(2) කුසලං ධම්මං පටිච්ච කුසලො ධම්මො උප්පජ්ජති ආරම්මණ පච්චයා, කුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>අකුසලං ධම්මං පටිච්ච අකුසලො ධම්මො උප්පජ්ජති ආරම්මණ පච්චයා, අකුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති ආරම්මණ පච්චයා, විපාකබ්‍යාකතං කිරියාබ්‍යාකතං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා, පටිසන්‍ධික්ඛණෙ විපාකබ්‍යාකතං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා, වත්‍ථුං පටිච්ච ඛන්‍ධා.</p>
  <p>(3) කුසලං ධම්මං පටිච්ච කුසලො ධම්මො උප්පජ්ජති අධිපති පච්චයා, කුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>කුසලං ධම්මං පටිච්ච අබ්‍යාකතො ධම්මො උප්පජ්ජති අධිපති පච්චයා, කුසලෙ ඛන්‍ධෙ පටිච්ච චිත්තසමුට්ඨානං රූපං.</p>
  <p>කුසලං ධම්මං පටිච්ච කුසලො ච අබ්‍යාකතො ච ධම්මා උප්පජ්ජන්ති අධිපති පච්චයා, කුසලං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං.</p>
  <p>අකුසලං ධම්මං පටිච්ච අකුසලො ධම්මො උප්පජ්ජති අධිපති පච්චයා, අකුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>අකුසලං ධම්මං පටිච්ච අබ්‍යාකතො ධම්මො උප්පජ්ජති අධිපති පච්චයා, අකුසලෙ ඛන්‍ධෙ පටිච්ච චිත්තසමුට්ඨානං රූපං.</p>
  <p>අකුසලං ධම්මං පටිච්ච අකුසලො ච අබ්‍යාකතො ච ධම්මා උප්පජ්ජන්ති අධිපතිපච්චයා. අකුසලං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං.</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති අධිපති පච්චයා, විපාකාබ්‍යාකතං කිරියාබ්‍යාකතං එකං ඛන්‍ධං පටිච්ච තයො ඛන්‍ධා චිත්ත සමුට්ඨානඤ්ච රූපං. තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං, එකං මහාභූතං පටිච්ච තයො මහාභූතා තයො මහාභූතෙ පටිච්ච එකං මහාභූතං ද්වෙ මහාභූතෙ පටිච්ච ද්වෙ මහාභූතා, මහාභූතෙ පටිච්ච චිත්තසමුට්ඨානං රූපං උපාදාය රූපං.</p>
  <p>කුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති අධිපති පච්චයා, කුසලෙ ඛන්‍ධෙ මහාභූතො ච පටිච්ච චිත්තසමුට්ඨානං රූපං.</p>
  <p>අකුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති අධිපති පච්චයා අකුසලෙ ඛන්‍ධෙ ච මහාභූතෙ ච පටිච්ච චිත්තසමුට්ඨානං රූපං.</p>
  <p>(4) කුසලං ධම්මං පටිච්ච කුසලො ධම්මො උප්පජ්ජති අනන්තර පච්චයා, සමනන්තරපච්චයා, කුසලං එකං ඛන්‍ධං පටිච්ච තයො ඛන්‍ධා, අනන්තරම්පි සමනන්තරම්පි ආරමම්ණපච්චය සදිසං.</p>
  <p>(5) කුසලං ධම්මං පටිච්ච කුසලො ධම්මො උප්පජ්ජති සහජාත පච්චයා කුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>කුසලං ධම්මං පටිච්ච අබ්‍යාකතො ධම්මො උප්පජ්ජති සහජාත පච්චයා, කුසලෙ ඛන්‍ධෙ පටිච්ච චිත්තසමුට්ඨානං රූපං.</p>
  <p>කුසලං ධම්මං පටිච්ච කුසලො ච අබ්‍යාකතො ච ධම්මා උප්පජ්ජන්ති සහජාතපච්චයා, අකුසලං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං.</p>
  <p>අකුසලං ධම්මං පටිච්ච අකුසලො ධම්මො උප්පජ්ජති සහජාත පච්චයා අකුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>අකුසලං ධම්මං පටිච්ච අබ්‍යාකතො ධම්මො උප්පජ්ජති සහජාත පච්චයා, අකුසලෙ ඛන්‍ධෙ පටිච්ච චිත්තසමුට්ඨානං රූපං.</p>
  <p>අකුසලං ධම්මං පටිච්ච අකුසලො ච අබ්‍යාකතො ච ධම්මා උප්පජ්ජන්ති සහජාත පච්චයා, අකුසලං එකං ඛන්‍ධං පටිච්ච තයො ඛන්‍ධා චිත්ත සමුට්ඨානඤ්ච රූපං. තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං,</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති සහජාත පච්චයා, විපාකාබ්‍යාකතං කිරියාබ්‍යාකතං එකං ඛන්‍ධං පටිච්ච තයො ඛන්‍ධා චිත්ත සමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්ත සමුට්ඨානඤ්ච රූපං, පටිසන්‍ධික්ඛණෙ විපාකාබ්‍යාකතං එකං ඛන්‍ධං පටිච්ච තයො ඛන්‍ධා කටත්තා ච රූපං, තයො ඛන්‍ධෙ පටිච්ච එකො ඛන්‍ධො කටත්තා ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා කටත්තා ච රූපං ඛන්‍ධෙ පටිච්ච වත්‍ථු, වත්‍ථුං පටිච්ච ඛන්‍ධා, එකං මහාභූතං පටිච්ච තයො මහාභූතා, තයො මහාභූතෙ පටිච්ච එකං මහාභූතං ද්වෙ මහාභූතෙ පටිච්ච ද්වෙ මහාභූතා මහාභූතෙ පටිච්ච චිත්තසමුට්ඨානං රූපං, කටත්තා රූපං උපාදාය රූපං, බාහිරං එකං මහාභූතං පටිච්ච තයො මහාභූතා, තයො මහාභූතෙ පටිච්ච එකං මහාභූතං, ද්වෙ මහාභූතෙ පටිච්ච ද්වෙ මහාභූතා, මහාභූතෙ පටිච්ච උපාදාය රූපං. ආහාර සමුට්ඨානං එකං මහාභූතං පටිච්ච තයො මහාභූතා, තයො මහාභූතෙ පටිච්ච එකං මහාභූතං ද්වෙ මහාභූතෙ පටිච්ච ද්වෙ මහාභූතා, මහාභූතෙ පටිච්ච උපාදාය රූපං. උතුසමුට්ඨානං එකං මහාභූතං පටිච්ච තයො මහාභූතා, තයො මහාභූතෙ පටිච්ච එකං මහාභූතං, ද්වෙ මහාභූතෙ පටිච්ච ද්වෙ මහාභූතා, මහා භූතෙ පටිච්ච උපාදාය රූපං. අසඤ්ඤසත්තානං එකං මහාභූතං පටිච්ච තයො මහාභූතා, තයො මහාභූතෙ පටිච්ච එකං මහාභූතං ද්වෙ මහාභූතෙ පටිච්ච ද්වෙ මහාභූතා මහාභූතෙ පටිච්ච කටත්තා රූපං, උපාදාය රූපං.</p>
  <p>කුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති සහජාතපච්චයා, කුසලෙ ඛන්‍ධෙ ච මහාභූතෙ ච පටිච්ච චිත්තසමුට්ඨානං රූපං.</p>
  <p>අකුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති සහජාතපච්චයා, අකුසලෙ ඛන්‍ධෙ ච මහාභූතෙ ච පටිච්ච චිත්තසමුට්ඨානං රූපං.</p>
  <p>(7) කුසලං ධම්මං පටිච්ච කුසලො ධම්මො උප්පජ්ජති අඤ්ඤමඤ්ඤ පච්චයා, කුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>අකුසලං ධම්මං පටිච්ච අකුසලො ධම්මො උප්පජ්ජති අඤ්ඤමඤ්ඤ පච්චයා, අකුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති අඤ්ඤමඤ්ඤ පච්චයා, විපාකාබ්‍යාකතං කිරියාබ්‍යාකතං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා, පටිසන්‍ධික්ඛණෙ, විපාකාබ්‍යාකතං එකං ඛන්‍ධං පටිච්ච තයො ඛන්‍ධා වත්‍ථු ච, තයො ඛන්‍ධෙ පටිච්ච එකො ඛන්‍ධො, වත්‍ථු ච, ද්වෙ ඛන්‍ධෙ පටිච්ච ද්වෙ ඛන්‍ධා වත්‍ථු ච, ඛන්‍ධෙ පටිච්ච වත්‍ථු, වත්‍ථුං පටිච්ච ඛන්‍ධා, එකං මහාභූතං පටිච්ච තයො මහාභූතා, තයො මහා භූතෙ පටිච්ච එකං මහාභූතං ද්වෙ මහාභූතෙ පටිච්ච ද්වෙ මහාභූතා, බාහිරං ආහාර සමුට්ඨානං, උතු සමුට්ඨානං අසඤ්ඤසත්තානං එකං මහාභූතං පටිච්ච තයො මහාභූතා තයො මහාභූතෙ පටිච්ච එකං මහාභූතං ද්වෙ මහාභූතෙ පටිච්ච ද්වෙ මහාභූතා.</p>
  <p>(8) කුසලං ධම්මං පටිච්ච කුසලො ධම්මො උප්පජ්ජති නිස්සය පච්චයා කුසලං එකං ඛන්‍ධං පටිච්ච, නිස්සය පච්චයං සහජාත පච්චය සදිසං.</p>
  <p>(9) කුසලං ධම්මං පටිච්ච කුසලො ධම්මො උප්පජ්ජති උපනිස්සය පච්චයා, කුසලං එකං ඛන්‍ධං පටිච්ච, උපනිස්සය පච්චයං ආරම්මණ පච්චය සදිසං.</p>
  <p>(10) කුසලං ධම්මං පටිච්ච කුසලො ධම්මො උප්පජ්ජති පුරෙජාත පච්චයා, කුසලං එකං ඛන්‍ධං තයො ඛන්‍ධා තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා, වත්‍ථුං පුරෙජාත පච්චයා.</p>
  <p>අකුසලං ධම්මං පටිච්ච අකුසලො ධම්මො උප්පජ්ජති පුරෙජාත පච්චයා අකුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා, වත්‍ථුං පුරෙජාත පච්චයා.</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති පුරෙජාත පච්චයා, විපාකාබ්‍යාකතං කිරියාබ්‍යාකතං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා, වත්‍ථුං පුරෙජාත පච්චයා.</p>
  <p>(12) කුසලං ධම්මං පටිච්ච කුසලො ධම්මො උප්පජ්ජති ආසෙවන පච්චයා, කුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>අකුසලං ධම්මං පටිච්ච අකුසලො ධම්මො උප්පජ්ජති ආසෙවන පච්චයා. අකුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා.</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති ආසෙවන පච්චයා, කිරියාබ්‍යාකතං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ පටිච්ච ද්වෙ ඛන්‍ධා.</p>
  <p>(13) කුසලං ධම්මං පටිච්ච කුසලො ධම්මො උප්පජ්ජති කම්ම පච්චයා, කුසලං එකං ඛන්‍ධං පටිච්ච, තීණී. අකුසලං ධම්මං පටිච්ච, තීණී.</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති කම්ම පච්චයා, විපාකාබ්‍යාකතං, කිරියාබ්‍යාකතං එකං ඛන්‍ධං පටිච්ච, පටිසන්‍ධික්ඛණෙ එකං මහාභූතං පටිච්ච තයො මහාභූතා, මහාභූතෙ පටිච්ච චිත්තසමුට්ඨානං රූපං, කටත්තා රූපං, උපාදාය රූපං, අසඤ්ඤ සත්තානං එකං මහාභූතං පටිච්ච තයො මහාභූතා මහාභූතෙ පටිච්ච කටත්තා රූපං, උපාදාය රූපං.</p>
  <p>කුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති කම්ම පච්චයා; කුසලෙ ඛන්‍ධෙ ච මහාභූතෙ ච පටිච්ච චිත්ත සමුට්ඨා රූපං.</p>
  <p>අකුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති කම්ම පච්චයා, අකුසලෙ ඛන්‍ධෙ ච මහාභූතෙ ච පටිච්ච චිත්ත සමුට්ඨානං රූපං.</p>
  <p>(14) අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති විපාක පච්චයා, විපාකාබ්‍යාකතං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං, පටිසන්‍ධික්ඛණෙ විපාකාබ්‍යාකතං එකං ඛන්‍ධං පටිච්ච තයො ඛන්‍ධා කටත්තා ච රූපං, තයො ඛන්‍ධෙ පටිච්ච එකො ඛන්‍ධො කටත්තාච රූපං, ද්වෙ ඛන්‍ධෙ පටිච්ච ද්වෙ ඛන්‍ධා කටත්තා ච රූපං, ඛන්‍ධෙ පටිච්ච වත්‍ථු, වත්‍ථුං පටිච්ච ඛන්‍ධා. එකං මහාභූතං පටිච්ච තයො මහාභූතා, තයො මහාභූතෙ පටිච්ච එකං මහාභූතං, ද්වෙ මහාභූතෙ පටිච්ච ද්වෙ මහාභූතා මහාභූතෙ පටිච්ච චිත්තසමුට්ඨානං රූපං, කටත්තා රූපං, උපාදාය රූපං.</p>
  <p>(15) කුසලං ධම්මං පටිච්ච කුසලො ධම්මො උප්පජ්ජති ආහාර පච්චයා, කුසලං එකං ඛන්‍ධං පටිච්ච තීණි. අකුසලං ධම්මං පටිච්ච අකුසලො ධම්මො උප්පජ්ජති ආහාර පච්චයා, අකුසලං එකං ඛන්‍ධං පටිච්ච තීණි. </p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති ආහාර පච්චයා, විපාකාබ්‍යාකතං කිරියාබ්‍යාකතං එකං ඛන්‍ධං පටිච්ච. පටිසන්‍ධික්ඛණෙ එකං මහාභූතං පටිච්ච තයො මහාභූතා මහාභූතෙ පටිච්ච චිත්ත සමුට්ඨානං රූපං කටත්තා රූපං උපාදාය රූපං. ආහාරසමුට්ඨානං එකං මහාභූතං පටිච්ච, මහාභූතෙ පටිච්ච උපාදාය රූපං.</p>
  <p>කුසලඤ්ච අබ්‍යාකතඤ්ච ධම්මං පටිච්ච, අකුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො, උප්පජ්ජති ආහාර පච්චයා. අකුසලෙ ඛන්‍ධෙ ච මහාභූතෙ ච පටිච්ච චිත්ත සමුට්ඨානං රූපං.</p>
  <p>(16) කුසලං ධම්මං පටිච්ච කුසලො ධම්මො උප්පජ්ජති ඉන්‍ද්‍රිය පච්චයා, කුසලං එකං ඛන්‍ධං පටිච්ච තීණි. අකුසලං ධම්මං පටිච්ච, තීණි. අබ්‍යාකතං ධම්මං පටිච්ච-ප-අසඤ්ඤසත්තානං එකං මහාභූතං පටිච්ච. ඉන්‍ද්‍රියපච්චයං කම්මපච්චය සදිසං.</p>
  <p>(17) (18) කුසලං ධම්මං පටිච්ච කුසලො ධම්මො උප්පජ්ජති ඣාන පච්චයා, මග්ගපච්චයා, ඣානපච්චයං පි මග්ගපච්චයං පි හෙතුපච්චය සදිසං.</p>
  <p>(19) කුසලං ධම්මං පටිච්ච කුසලො ධම්මො උප්පජ්ජති සම්පයුත්ත පච්චයා, කුසලං එකං ඛන්‍ධං පටිච්ච. සම්පයුත්ත පච්චයං ආරම්මණපච්චය සදිසං.</p>
  <p>(20) කුසලං ධම්මං පටිච්ච කුසලො ධම්මො උප්පජ්ජති විප්පයුත්ත පච්චයා, කුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා, වත්‍ථුං, විප්පයුත්තපච්චයා, කුසලං ධම්මං පටිච්ච අබ්‍යාකතො ධම්මො උප්පජ්ජති විප්පයුත්තපච්චයා, කුසලෙ ඛන්‍ධෙ පටිච්ච චිත්තසමුට්ඨානං රූපං ඛන්‍ධෙ විප්පයුත්ත පච්චයා.</p>
  <p>කුසලං ධම්මං පටිච්ච කුසලො ච අබ්‍යාකතො ච ධම්මා උප්පජ්ජන්ති විප්පයුත්තපච්චයා, කුසලං එකං ඛන්‍ධං පටිච්ච තයො ඛන්‍ධා චිත්ත සමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්ත සමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං, ඛන්‍ධා වත්‍ථුං විප්පයුත්තපච්චයා, චිත්ත සමුට්ඨානං රූපං ඛන්‍ධෙ විප්පයුත්තපච්චයා.</p>
  <p>අකුසලං ධම්මං පටිච්ච අකුසලො ධම්මො උප්පජ්ජති විප්පයුත්ත පච්චයා, අකුසලං එකං ඛන්‍ධං පටිච්ච තයො ඛ්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා, වත්‍ථුං විප්පයුත්තපච්චයා.</p>
  <p>අකුසලං ධම්මං පටිච්ච අබ්‍යාකතො ධම්‍මො උප්පජ්ජති විප්පයුත්ත පච්චයා, අකුසලෙ ඛන්‍ධෙ පටිච්ච චිත්තසමුට්ඨානං රූපං, ඛන්‍ධෙ විප්පයුත්තපච්චයා.</p>
  <p>අකුසලං ධම්මං පටිච්ච අකුසලො ච අබ්‍යාකතො ච ධම්මා උප්පජ්ජන්ති විප්පයුත්තපච්චයා, අකුසලං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානං රූපං, ඛන්‍ධා වත්‍ථුං විප්පයුත්තපච්චයා. චිත්ත සමුට්ඨානං රූපං ඛන්‍ධෙ විප්පයුත්තපච්චයා.</p>
  <p>අබ්‍යාකතං ධම්මං පටිච්ච අබ්‍යාකතො ධම්මො උප්පජ්ජති විප්පයුත්ත පච්චයා, විපකාබ්‍යාකතං කිරියාබ්‍යාකතං එකං ඛන්‍ධං පටිච්ච තයො ඛන්‍ධා චිත්තසමුට්ඨානඤ්ච රූපං, තයො ඛන්‍ධෙ පටිච්ච එකො ඛන්‍ධො චිත්තසමුට්ඨානඤ්ච රූපං, ද්වෙ ඛන්‍ධෙ පටිච්ච ද්වෙ ඛන්‍ධා චිත්තසමුට්ඨානඤ්ච රූපං, ඛන්‍ධා වත්‍ථුං විප්පයුත්තපච්චයා, චිත්තසමුට්ඨානං රූපං ඛන්‍ධෙ විප්පයුත්තපච්චයා. පටිසන්‍ධික්ඛණෙ විපාකාබ්‍යාකතං එකං ඛන්‍ධං පටිච්ච තයො ඛන්‍ධා කටත්තා ච රූපං, තයො ඛන්‍ධෙ පටිච්ච එකො ඛන්‍ධො කටත්තා ච රූපං, ඛන්‍ධා වත්‍ථුං විප්පයුත්ත පච්චයා, කටත්තාරූපං ඛන්‍ධෙ විප්පයුත්ත පච්චයා. ඛන්‍ධෙ පටිච්ච වත්‍ථු, වත්‍ථුං පටිච්ච ඛන්‍ධා, ඛන්‍ධා වත්‍ථුං විප්පයුත්ත පච්චයා. වත්‍ථුං ඛන්‍ධෙ විප්පයුත්ත පච්චයා. එකං මහාභූතං පටිච්ච තයො මහාභූතා, තයො මහාභූතා පටිච්ච එකං මහාභූතං, ද්වෙ මහාභූතෙ පටිච්ච ද්වෙ මහාභූතෙ මහාභූතෙ පටිච්ච චිත්ත සමුට්ඨානං රූපං, කටත්තා රූපං, උපාදාය රූපං, ඛන්‍ධෙ විප්පයුත්ත පච්චයා.</p>
  <p>කුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති විප්පයුත්ත පච්චයා, කුසලෙ ඛන්‍ධෙ ච මහාභූතෙ ච පටිච්ච චිත්තසමුට්ඨානං රූපං, ඛන්‍ධෙ විප්පයුත්ත පච්චයා.</p>
  <p>අකුසලඤ්ච අබ්‍යාකතඤ්ච ධම්මං පටිච්ච අබ්‍යාකතො ධම්මො උප්පජ්ජති විප්පයුත්ත පච්චයා, අකුසලෙ ඛන්‍ධෙ ච මහාභූතෙ ච පටිච්ච චිත්තසමුට්ඨානං රූපං ඛන්‍ධෙ විප්පයුත්ත පච්චයා.</p>
  <p>(21) කුසලං ධම්මං පටිච්ච කුසලො ධම්මො උප්පජ්ජති අත්‍ථි පච්චයා, කුසලං එකං ඛන්‍ධං පටිච්ච තයො ඛන්‍ධා, සංඛිත්තං අත්‍ථි පච්චයං සහජාත පච්චය සදිසං.</p>
  <p>(22) (23) කුසලං ධම්මං පටිච්ච කුසලො ධම්මො උප්පජ්ජති නත්‍ථි පච්චයා, විගතපච්චයා, නත්‍ථිපච්චයම්පි විගතපච්චයම්පි ආරම්මණ පච්චය සදිසං.</p>
  <p>(24) කුසලං ධම්මං පටිච්ච කුසලො ධම්මො උප්පජ්ජති අවිගත පච්චයා, කුසලං එකං ඛන්‍ධං පටිච්ච තයො ඛන්‍ධා, අවිගත පච්චයා සහජාත පච්චය සදිසං.</p>
  <div class="centered">
    <p>ඉමෙ තෙවීසති පච්චයා සජ්ඣායන්තෙන විත්‍ථාරෙතබ්බා.</p>
  </div>
  <nav class="bottom"><a class="button prev" href="7.html"><i class="material-icons">arrow_back</i>[පටිච්ච වාරය]</a><a class="button next" href="7-2.html">තිකපට්ඨාන විසජ්ජනාවාර සන්නය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>