<!DOCTYPE html>
<html>
<head>
    <meta charset="UTF-8">
    <title>[ශුද්ධ සඞ්ඛ්‍යාවාරය] - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="[ශුද්ධ සඞ්ඛ්‍යාවාරය] - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#7-4-1"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="7.html">[පටිච්ච වාරය]</a><i class="material-icons">navigate_next</i><a class="button" href="7-4.html">අනුලෝම සඞ්ඛ්‍යාවාර සන්නය</a></nav>
  <div class="heading-bar">
    <h3>[ශුද්ධ සඞ්ඛ්‍යාවාරය]</h3><i class="material-icons star-icon undefined" data-bookmark="{&quot;ids&quot;:[7,4,1],&quot;headings&quot;:[&quot;[පටිච්ච වාරය]&quot;,&quot;අනුලෝම සඞ්ඛ්‍යාවාර සන්නය&quot;,&quot;[ශුද්ධ සඞ්ඛ්‍යාවාරය]&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="7-4-1.html">share</i>
  </div>
  <p>විභඞ්ගවාරයට අනතුරුව සඞ්ඛ්‍යාවාරය වදාළ සේක. එය ද ශුද්ධ සඞ්ඛ්‍යාවාර දුකාදි සඞ්ඛ්‍යාවාර වශයෙන් දෙවැදෑරුම් වේ. එයින් ශුද්ධ සඞ්ඛ්‍යාවාරය පළමුකොට වදාළ සේක. එය ද හේතුප්‍රත්‍යය ශුද්ධසඞ්ඛ්‍යාවාරාදි වශයෙන් තෙවිසි වැදෑරුම් වේ. එයින් හේතුප්‍රත්‍යය ශුද්ධසඞ්ඛ්‍යා වාරය පළමු කොට වදාළ සේක. ඒ මෙසේ ය. සහේතුක සිත් එක් සත්තෑව ය, මෝහමූලද්වයයෙහි මෝහවර්ජිත චෛතසික දෙපනස ය යන ප්‍රවෘත්ති ප්‍රතිසන්‍ධි නාමස්කන්‍ධයේා ය සහේතුක චිත්තජ රූපයෝ ය, සහේතුක ප්‍රතිසන්‍ධි කර්‍මජ රූපයෝ ය යන මොවුහු හේතුප්‍රත්‍යයේ ප්‍රත්‍යයෝත්පන්නයෝ ය. ඒ ධර්‍මයන් මේ අනුලෝම නයයෙහි නයයට අනුව ද වාරයට අනුව ද ත්‍රිකපදයට අනුව ද කර්‍මකර්‍තෘ වීම අනුව ද <b>“හෙතුයා නව”</b> යි වදාළ සේක. හේතුප්‍රත්‍යයෙහි විසර්ජනා නවයක් ලැබේය යන අර්‍ථ යි. </p>
  <p>එහි ‘නව’ යනු කුසලෙන කුසලය ය, කුසලෙන අබ්‍යාකතය ය, කුසලෙන කුසලාබ්‍යාකතය ය, අකුසලෙන අකුසලය ය, අකුසලෙන අබ්‍යාකතය ය, අකුසලෙන අකුසලාබ්‍යාකතය ය, අබ්‍යාකතෙන අබ්‍යාකතය ය, කුසලාබ්‍යාකතෙන අබ්‍යාකතය ය, අකුසලාබ්‍යාකතෙන අබ්‍යාකතය ය යන වාර නවය ය.</p>
  <p>කුසලෙන කුසලයෙහි “කුසලො ධම්මො” යන කර්‍තෘපාඨයෙන් කුසල් සිත් එක්විස්සය, චෛතසික අටතිස ය යන අවයව නාමස්කන්‍ධයන් නිසා උපදනා කුසල් සිත් එක්විස්ස ය, චෛතසික අටතිස ය යන අවයව නාමස්කන්‍ධ වූ ප්‍රත්‍යයෝත්පන්නයෝ ලැබෙත්. එ බැවින් ඒ ධර්‍මයන් ගේ වීථිවිභඞ්ගය <b>“කුසලං ධම්මං පටිච්ච කුසලො ධම්මො උප්පජ්ජති හෙතුපච්චයා. කුසලං එකං ඛන්‍ධං පටිච්ච තයො ඛන්‍ධා, තයො ඛන්‍ධෙ පටිච්ච එකො ඛන්‍ධො, ද්වෙ ඛන්‍ධෙ පටිච්ච ද්වෙ ඛන්‍ධා”</b> යි ඉදිරිය යුතුය. මෙසේ පිළිවෙලින් අභිධෙය අවුලා විභඞ්ග උදුරමින් සියල්ල විස්තර කරනු. </p>
  <p>හේතුප්‍රත්‍යය ශුද්ධසඞ්ඛ්‍යාවාරයට අනතුරුව ආරම්මණ ප්‍රත්‍යය ශුද්ධසඞ්ඛ්‍යාවාරය වදාළ සේක. එකුන් අනූ චිත්තය ය, චෛතසික දෙපනස ය යන ප්‍රවෘත්ති ප්‍රතිසන්‍ධි නාමස්කන්‍ධයෝ ආරම්මණ ප්‍රත්‍යයේ ප්‍රත්‍යයෝත්පන්නයෝ ය. ඒ ධර්‍මයන් මේ අනුලෝම යෙහි නයයට අනුව ද, වාරයට අනුව ද ත්‍රිකපදයට අනුව ද කර්‍මකර්‍තෘවීම අනුව ද <b>“ආරම්මණෙ තීණි”</b> යි වදාළ සේක. එහි “තීණි”, යනු කුසලෙන කුසලය ය, අකුසලෙන අකුසලය ය, අබ්‍යාකතෙන අබ්‍යාකතය ය යන මොහු ය, කර්‍තෘපදයන් ගේ අභිධෙය අවුලා වීථිවිභඞ්ග දක්වමින් විස්තර කරනු.</p>
  <p>ආරම්මණ ප්‍රත්‍යය ශුද්ධසඞ්ඛයාවාරයට අනතුරු ව අධිපති ප්‍රත්‍යය ශුද්ධසඞ්ඛ්‍යාවාරය වදාළ සේක. අධිපති වන ධර්‍මයෙන් අන්‍ය වූ දෙපනස් සාධිපති ජවන නාමස්කන්‍ධයෝ ය සාධිපති චිත්තජ රූපයෝ ය යන මොව්හු අධිපති ප්‍රත්‍යයෝත්පන්නයන් වන ධර්‍මයෝ ය. ඒ ධර්‍මයන් මේ අනුලෝමයෙහි නයයට අනුව ද වාරයට අනුව ද තික පදයට අනුව ද කර්‍මකර්‍තෘ වීම අනුව ද <b>“අධිපතියා නව”</b> යි වදාළ සේක. “අධිපතිප්‍රත්‍යයයෙහි විස්සර්ජනාවාර නවයක් වේය” යනු අර්‍ථ යි.</p>
  <p>එහි “නව” යනු කුසලෙන කුසලය ය, කුසලෙන අබ්‍යාකතය ය, කුසලෙන කුසලාබ්‍යාකතය ය, අකුසලෙන අකුසලය ය, අකුසලෙන අබ්‍යාකතය ය, අකුසලෙන අකුසලාබ්‍යාකතය ය, අබ්‍යාකතෙන අබ්‍යාකතය ය, කුසලාබ්‍යාකතෙන අබ්‍යාකතය ය, අකුසලාබ්‍යාකතෙන අබ්‍යාකතය ය යන මොහු ය. අභිධෙය දක්වමින් විභඞ්ග උදුරනු.</p>
  <p>අනන්තර ශුද්ධසඞ්ඛ්‍යා වාරයෙහි සියලු එකුන් අනූ චිත්තය ය චෛතසික දෙපනස ය යන ප්‍රවෘත්ති ප්‍රතිසන්‍ධි නාමස්කන්‍ධයෝ අනන්තර ප්‍රත්‍යයේ ප්‍රත්‍යයෝත්පන්නයෝ ය. -පෙ- <b>“අනන්තරෙ තීණි”</b> යි වදාළ සේක. සමනන්තරය ද එසේ ම ය. </p>
  <p>සහජාත ශුද්ධසඞ්ඛ්‍යා වාරයෙහි සකල ප්‍රවෘත්ති ප්‍රතිසන්‍ධි නාමස්කන්‍ධයෝ ය, චිත්තජ රූපයෝ ය, ප්‍රතිසන්‍ධිකර්‍මජ රූපයෝ ය, බාහිර රූපයෝ ය, ආහාරජ රූපයෝ ය, සෘතුජ රූපයෝ ය, අසංඥසත්ත්‍ව කර්‍මජ රූපයෝ ය, ප්‍රවෘත්ති කර්‍මජරූපයෝ ය යන මොවුහු සහජාත ප්‍රත්‍යයේ ප්‍රත්‍යයෝත්පන්නයෝ ය. -පෙ- <b>“සහජාතෙ නව”</b> යි වදාළ සේක. විස්තර කරනු.</p>
  <p>අන්‍යෝන්‍ය ශුද්ධසඞ්ඛ්‍යා වාරයෙහි සකල ප්‍රවෘත්ති ප්‍රතිසන්‍ධි නාමස්කන්‍ධයෝ ය. ප්‍රතිසන්‍ධිනාමස්කන්‍ධයන් ගෙන් ප්‍රත්‍යය ලබන හෘදය වස්තුවය, හෘදයවස්තුවෙන් ප්‍රත්‍යය ලබන ප්‍රතිසන්‍ධි නාමස්කන්‍ධයෝ ය, ඔවුනොවුන් ගෙන් ප්‍රත්‍යය ලබන චිත්තජාදි මහාභූතයෝ ය යන මොහු අන්‍යොන්‍ය ප්‍රත්‍යයේ ප්‍රත්‍යයෝත්පන්නයෝ ය. -පෙ- <b>“අඤ්ඤමඤ්ඤෙ තීණි”</b> යි වදාළ සේක. </p>
  <p>නිඃශ්‍රය ශුද්ධසඞ්ඛ්‍යාවාරය සහජාතය මෙන් විස්තර කරනු. උපනිඃශ්‍රය ශුද්ධසඞ්ඛ්‍යාවාරය ආරම්මණයෙහි මෙන් විස්තර කරනු. පුරේජාත ශුද්ධසඞ්ඛ්‍යාවාරයෙහි අරූපවිපාක වර්ජිත පඤ්චවෝකාර ප්‍රවෘත්ති නාමස්කන්‍ධයෝ පුරේජාතප්‍රත්‍යයෝත්පන්නයෝ ය. -පෙ- <b>පුරෙජාතෙ තීණි”</b> යි වදාළ සේක. </p>
  <p>ආසේවන ශුද්ධසඞ්ඛ්‍යා වාරයෙහි ප්‍රථමජවන ඵලජවන වර්ජිත පශ්චිම පශ්චිම එක්පනස් ජවන නාමස්කන්‍ධයෝ ආසේවන ප්‍රත්‍යයෝත්පන්නයෝ ය. -පෙ- <b>“ආසෙවනෙ තීණි”</b> යි වදාළ සේක. </p>
  <p>කර්‍ම ශුද්ධසඞ්ඛ්‍යාවාරයෙහි කුශලාකුශල ක්‍රියා චේතනා වර්ජිතසකලප්‍රවෘත්ති ප්‍රතිසන්‍ධි නාමස්කන්‍ධයෝ ය, චිත්තජරූපයෝ ය ප්‍රතිසන්‍ධි කර්‍මජ රූපයෝ ය ප්‍රවෘත්ති කර්‍මජ රූපයෝ ය අසංඥසත්ත්‍ව කර්‍මජ රූපයෝ ය යන මොහු කර්‍මප්‍රත්‍යයෝත්පන්නයෝ ය. -පෙ- <b>“කම්මෙ නව”</b> යි වදාළ සේක.</p>
  <p>විපාක ශුද්ධසඞ්ඛ්‍යාවාරයෙහි සකල විපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය, විපාක චිත්තජරූපයෝ ය, ප්‍රතිසන්‍ධි කර්‍මජ රූපයෝ ය යන මොහු විපාක ප්‍රත්‍යයෝත්පන්නයෝ ය. -පෙ- <b>විපාකෙ එකං</b>. </p>
  <p>ආහාර ශුද්ධසඞ්ඛ්‍යාවාරයෙහි සකලප්‍රවෘත්ති ප්‍රතිසන්‍ධි නාමස්කන්‍ධයෝ ය, චිත්තජරූපයෝ ය, ප්‍රතිසන්‍ධි කර්‍මජ රූපයෝ ය, ආහාරජ රූපයෝ ය යන මොහු ආහාර ප්‍රත්‍යයෝත්පන්නයෝ ය. <b>ආහාරෙ නව</b>. </p>
  <p>ඉන්‍ද්‍රිය ශුද්ධසඞ්ඛ්‍යාවාරයෙහි සකල ප්‍රවෘත්ති ප්‍රතිසන්‍ධි නාමස්කන්‍ධයෝ ය, චිත්තජරූපයෝ ය, ප්‍රතිසන්‍ධි කර්‍මජරූපයෝ ය, රූප ජීවිතේන්‍ද්‍රියයෙන් අන්‍ය වූ අසංඥසත්ත්‍ව කර්‍මජරූපයෝ ය, ප්‍රවෘත්ති කර්‍මජ රූපයෝ ය යන මොහු ඉන්‍ද්‍රියප්‍රත්‍යයෝත්පන්නයෝ ය. <b>ඉන්‍ද්‍රියෙ නව</b>. </p>
  <p>ධ්‍යාන ශුද්ධසඞ්ඛ්‍යාවාරයෙහි ද්විපඤ්චවිඥානයන් ගෙන් අන්‍ය වූ සකල ප්‍රවෘත්ති ප්‍රතිසන්‍ධි නාමස්කන්‍ධයෝ ය, චිත්තජරූපයෝ ය, ප්‍රතිසන්‍ධි කර්‍මජරූපයෝ ය යන මොහු ධ්‍යාන ප්‍රත්‍යයෝත්පන්නයෝ ය. <b>ඣානෙ නව.</b> </p>
  <p>මාර්‍ග ශුද්ධසඞ්ඛ්‍යාවාරයෙහි සහේතුක සිත් එක්සැත්තෑව ය, චෛතසික දෙපනස ය යන ප්‍රවෘත්ති ප්‍රතිසන්‍ධි නාමස්කන්‍ධයෝ ය, සහේතුකචිත්තජ රූපයෝ ය, සහේතුක ප්‍රතිසන්‍ධිකර්‍මජ රූපයෝ ය යන මොහු මාර්‍ගප්‍රත්‍යයෝත්පන්නයෝ ය. <b>මග්ගෙ නව.</b></p>
  <p>සම්පයුත්ත ශුද්ධසඞ්ඛ්‍යාවාරයෙහි සකල ප්‍රවෘත්ති ප්‍රතිසන්‍ධි නාමස්කන්‍ධයෝ සම්ප්‍රයුක්තප්‍රත්‍යයෝත්පන්නයෝ ය. <b>සම්පයුත්තෙ තීණි.</b> </p>
  <p>විප්‍රයුක්ත ශුද්ධසඞ්ඛ්‍යාවාරයෙහි අරූපචිත්ත වර්ජිත පඤ්චවෝකාර ප්‍රවෘත්ති ප්‍රතිසන්‍ධිනාමස්කන්‍ධයෝ ය, චිත්තජරූපයෝ ය ප්‍රතිසන්‍ධි කර්‍මජරූපයෝ ය යන මොව්හු විප්‍රයුක්ත ප්‍රත්‍යයෝත්පන්නයෝ ය, <b>විප්පයුත්තෙ නව.</b></p>
  <p>අස්තිප්‍රත්‍යයේ ශුද්ධ සඞ්ඛ්‍යාවාරය සහජාතයෙහි මෙන් විස්තර කරනු. <b>අත්‍ථියා නව.</b> නාස්තිප්‍රත්‍යය ශුද්ධසඞ්ඛ්‍යාවාරය ආරම්මණයෙහි සේ විස්තර කරනු. <b>නත්‍ථියා තීණි</b>. විගතශුද්ධවාරය ද ආරම්මණයෙහි මෙන් විස්තර කරනු. <b>විගතෙ තීණි</b>. අවිගත ශුද්ධසඞ්ඛ්‍යාවාරය සහජාතයෙහි මෙන් විස්තර කරනු. අවිගතෙ නව. ශුද්ධ සඞ්ඛ්‍යාවාරය නිමි. හේතුයා නව, ආරම්මණෙ තීණි යනාදි පාලිය ප්‍රගුණ කර ගත යුතුය. </p>
  <nav class="bottom"><a class="button prev" href="7-4.html"><i class="material-icons">arrow_back</i>අනුලෝම සඞ්ඛ්‍යාවාර සන්නය</a><a class="button next" href="7-4-2.html">දුකාදි සඞ්ඛ්‍යාවාරය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>