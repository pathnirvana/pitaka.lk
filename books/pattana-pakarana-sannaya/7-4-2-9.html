<!DOCTYPE html>
<html>
<head>
    <meta charset="UTF-8">
    <title>විපාකමූලකය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="විපාකමූලකය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#7-4-2-9"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="7.html">[පටිච්ච වාරය]</a><i class="material-icons">navigate_next</i><a class="button" href="7-4.html">අනුලෝම සඞ්ඛ්‍යාවාර සන්නය</a><i class="material-icons">navigate_next</i><a class="button" href="7-4-2.html">දුකාදි සඞ්ඛ්‍යාවාරය</a></nav>
  <div class="heading-bar">
    <h4>විපාකමූලකය</h4><i class="material-icons star-icon undefined" data-bookmark="{&quot;ids&quot;:[7,4,2,9],&quot;headings&quot;:[&quot;[පටිච්ච වාරය]&quot;,&quot;අනුලෝම සඞ්ඛ්‍යාවාර සන්නය&quot;,&quot;දුකාදි සඞ්ඛ්‍යාවාරය&quot;,&quot;විපාකමූලකය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="7-4-2-9.html">share</i>
  </div>
  <p>විපාකමූලකයෙහි හේතුදුකයේ පටන් කම්මදුකය දක්වා ඇති දුකයන් උක්තානුසාරයෙන් විස්තර කරනු. <b>විපාක මූලක ආහාර දුකයෙහි</b> සකලකුශලාකුශලක්‍රියා නාමස්කන්‍ධයෝ ය, කුශලා කුශල ක්‍රියා විසින් උපදවන චිත්තජරූපයෝ ය, ආහාරජරූපයෝ ය යන මොවුහු විපාකප්‍රත්‍යය බැහැර කෙරෙති. <b>“නව”</b> අබ්‍යාකතෙන අබ්‍යාකතයෙහි ප්‍රවෘත්තිකාලයෙහි ක්‍රියාසිත් විස්ස හා චෛතසික පන්තිස ද ඔවුන් විසින් උපදවන චිත්තජරූපයන් ද ගන්නේ ය. ප්‍රතිසන්‍ධිවාරය නො ලැබේ. රූපවාරයෙහි කුශලාකුශලක්‍රියා විසින් උපදවන චිත්තජරූපයන් හා ආහාරජරූප ගන්නේ ය. විභඞ්ගය උදුරනු. ආහාරප්‍රත්‍යය බැහැරකිරීමක් නැත. බාහ්‍ය සෘතුජ අසංඥසත්ත්‍වකර්‍මජ ප්‍රවෘත්තිකර්‍මජ රූපයෝ, පච්චනීයයෙහි <b>‘එකං’</b> අනුලෝමය ශුද්ධවිපාකප්‍රත්‍යය අනුව විස්තර කරනු. </p>
  <p><b>විපාකමූලක ඉන්‍ද්‍රිය දුකයෙහි</b> කුශලාකුශලක්‍රියා නාමස්කන්‍ධයෝ ය, ඔවුන් විසින් උපදවන චිත්තජරූපයෝ ය, රූපජීවිතේන්‍ද්‍රියයෙන් අන්‍ය වූ අසංඥසත්ත්‍වකර්‍මජ ප්‍රවෘත්තිකර්‍මජ රූපයෝ ය යන මොවුහු විපාකප්‍රත්‍යය බැහැර කෙරෙති. <b>“නව”</b> අබ්‍යාකතෙන අබ්‍යාකතයෙහි ප්‍රවෘත්තිකාලයෙහි ක්‍රියා නාමස්කන්‍ධයන් හා ඔවුන් විසින් උපදවන චිත්තජරූප ගන්නේ ය. රූපවාරයෙහි කුශලාකුශලක්‍රියාවන් විසින් උපදවන චිත්තජරූප හා රූපජීවිතේන්‍ද්‍රියයෙන් අන්‍ය වූ අසංඥසත්ත්‍වකර්‍මජ ප්‍රවෘත්තිකර්‍මජ රූපයන් ද ගන්නේ ය. ඉන්‍ද්‍රිය ප්‍රත්‍යය බැහැරකිරීමක් නැත. බාහ්‍ය ආහාරජ රූපයෝ ය, අසංඥසත්ත්‍වකර්‍මජ රූප ජීවිතේන්‍ද්‍රිය ය, ප්‍රවෘත්තිකර්‍මජ රූපජීවිතේන්‍ද්‍රිය ය යන මොවුහු, පච්චනීයයෙහි <b>“එකං”</b> අනුලෝමය ශුද්ධවිපාකප්‍රත්‍යය අනුව විස්තර කරනු. </p>
  <p><b>විපාකමූලක ඣානදුකයෙහි</b> කුශලාකුශලක්‍රියා නාමස්කන්‍ධයන් හා ඔවුන් විසින් උපදවන චිත්තජරූපයෝ විපාකප්‍රත්‍යය බැහැර කෙරෙති. <b>“නව”</b> විස්තර කරනු. ද්විපඤ්චවිඥාන නාමස්කන්‍ධයෝ ධ්‍යානප්‍රත්‍යය බැහැර කෙරෙති. <b>‘එකං’</b> “පඤ්චවිඤ්ඤාණ සහගතං” යනු යොදා විභඞ්ගය උදුරනු. බාහ්‍ය -පෙ- ප්‍රවෘත්ති කර්‍මජරූපයෝ, <b>“එකං”</b> විස්තර කරනු. ද්විපඤ්චවිඥාන වර්ජිත සකලවිපාක ප්‍රවෘත්තිප්‍රතිසන්‍ධි නාමස්කන්‍ධයෝ ය, විපාකචිත්තජ රූපයෝ ය, ප්‍රතිසන්‍ධිකර්‍මජරූපයෝ ය යන මොව්හු, අනුලෝමයෙහි <b>“එකං”</b> ද්විපඤ්චවිඥානය හැර විපාක ප්‍රත්‍යය අනුව විස්තර කරනු. </p>
  <p><b>විපාකමූලක මග්ගදුකයෙහි</b> කුශලාකුශල සහේතුක ක්‍රියා නාමස්කන්‍ධයන් හා ඔවුන් විසින් උපදවන චිත්තජරූපයෝ විපාක ප්‍රත්‍ය්‍ය බැහැර කෙරෙති. <b>“නව”</b> අහේතුකවිපාක ප්‍රවෘත්තිප්‍රතිසන්‍ධි නාමස්කන්‍ධයෝ ය, අහේතුකවිපාක චිත්තජරූපයෝ ය අහේතුක ප්‍රතිසන්‍ධි කර්‍මජරූපයෝ ය යන මොවුහු මාර්‍ගප්‍රත්‍යය බැහැර කෙරෙති. <b>“එකං”</b> හේතුමූලක විපාකදුකය අනුව විස්තර කරනු. අහේතුක ක්‍රියා නාමස්කන්‍ධයෝ ය, ඔවුන් විසින් උපදවන චිත්තජරූපයෝ ය, බාහ්‍ය ආහාරජ සෘතුජ අසංඥ සත්ත්‍වකර්‍මජ ප්‍රවෘත්තිකර්‍මජ රූපයෝ ය යන මොවුහු, පච්චනීයයෙහි <b>“එකං”</b> හේතුමූලකය අනුව විස්තර කරනු. සහේතුකවිපාක ප්‍රවෘත්තිප්‍රතිසන්‍ධි නාමස්කන්‍ධයෝ ය, සහේතුකවිපාක චිත්තජරූපයෝ ය, සහේතුක ප්‍රතිසන්‍ධිකර්‍මජරූපයෝ ය යන මොවුහු අනුලෝමයෙහි “එකං” හේතුමූලකය අනුව විස්තර කරනු. </p>
  <p><b>විපාකමූලක සම්පයුත්තදුකයෙහි </b>පඤ්චවෝකාරභූමියෙහි උපදනා කුශලාකුශලක්‍රියා නාමස්කන්‍ධයෝ ය, ඔවුන් විසින් උපදවන චිත්තජ රූපයෝ ය යන මොවුහු විපාක ප්‍රත්‍යය බැහැර කෙරෙකි. ‘නව’ වෙනසක් ඇත්තේ අබ්‍යාකතවාරයෙහි පමණෙකි. අබ්‍යාකතයෙහි ක්‍රියා නාමස්කන්‍ධයන් හා ඔවුන් විසින් උපදවන චිත්තජරූපයන් ගන්නේ ය. විභඞ්ගය උදුරනු.</p>
  <p>අරූපවිපාක ප්‍රවෘත්තිප්‍රතිසන්‍ධි නාමස්කන්‍ධයෝ ය, අරූපභූමියෙහි උපදනා අවස්ථාවෙහි වූ ඵලසතර ය යන මොවුහු විප්‍රයුක්තය බැහැර කෙරෙති. <b>“එකං”</b></p>
  <p>අරූපභූමියෙහි උපදනා අවස්ථාවෙහි වූ ලෝභමූල මෝහමූල මනෝද්වාරාවර්‍ජන මහාකුශල මහාක්‍රියා අරූපකුශල අරූපක්‍රියා උපරිමමාර්‍ග නාමස්කන්‍ධයෝ ය බාහ්‍ය ආහාරජ සෘතුජ අසංඥසත්ත්‍වකර්‍මජ ප්‍රවෘත්ති කර්‍මජ රූපයෝ ය යන මොවුහු පච්චනීයයෙහි <b>‘තීණි’</b> කියන ලද නය අනුව විස්තර කරනු. </p>
  <p>පඤ්චවෝකාරවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය, විපාක චිත්තජ රූපයෝ ය, ප්‍රතිසන්‍ධිකර්‍මජ රූපයෝ ය යන මොවුහු අනුලෝමකයෙහි <b>“එකං”</b> අරූපවිපාකයන් හැර විපාක ප්‍රත්‍යය අනුව අභිධෙය ගෙන <b>“වත්‍ථු විප්පයුත්තපච්චයා”</b> යනු යොදා විභඞ්ගය උදුරනු. අත්‍ථි අවිගතදුකයන් සහජාතදුකය මෙන් ද නත්‍ථිවිගත දුකයන් ආරම්මණ දුකය මෙන් ද විස්තර කරනු.</p>
  <nav class="bottom"><a class="button prev" href="7-4-2-8.html"><i class="material-icons">arrow_back</i>කම්මමූලකය</a><a class="button next" href="7-4-2-10.html">ආහාර මූලකය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>