<!DOCTYPE html>
<html>
<head>
    <meta charset="UTF-8">
    <title>පච්චයවාරයේ පච්චය පච්චනීයානුලෝම වාරය [සන්නය] - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="පච්චයවාරයේ පච්චය පච්චනීයානුලෝම වාරය [සන්නය] - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#9-12"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="9.html">[පච්චය වාරය]</a></nav>
  <div class="heading-bar">
    <h2>පච්චයවාරයේ පච්චය පච්චනීයානුලෝම වාරය [සන්නය]</h2><i class="material-icons star-icon undefined" data-bookmark="{&quot;ids&quot;:[9,12],&quot;headings&quot;:[&quot;[පච්චය වාරය]&quot;,&quot;පච්චයවාරයේ පච්චය පච්චනීයානුලෝම වාරය [සන්නය]&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="9-12.html">share</i>
  </div>
  <p>පච්චයානුලෝම පච්චනීයයට අනතුරුව පච්චයපච්චනීයානුලෝම වාරය වදාළ සේක. වාර ව්‍යවස්ථාව පටිච්චවාරය අනුව කරනු.</p>
  <p>නහේතුමූලක ආරම්මණ දුකයෙහි මෝහමූලද්වයයෙහි මෝහ වර්ජිත සකල සහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ආරම්මණ ප්‍රත්‍යයේ ප්‍රත්‍යයෝත්පන්නයන් ම වී නහේතුප්‍රත්‍යයේ ප්‍රත්‍යයෝත්පන්න නො වීමෙන් නහේතුප්‍රත්‍යය බැහැර කෙරෙති. ඒ ධර්‍මයෝ අනුලෝමයෙහි <b>“හෙතුපච්චයා ආරම්මණෙ තීණි”</b>යි වදාරන ලදහ.</p>
  <p>අහේතුකචිත්තජ අහේතුකප්‍රතිසන්‍ධිකර්‍මජ බාහ්‍ය ආහාරජ සෘතුජං අසංඥසත්ත්‍වකර්‍මජ ප්‍රවෘත්තිකර්‍මජ රූපයෝ නහේතුප්‍රත්‍යයාගේ ප්‍රත්‍යයෝත්පන්න වී ආරම්මණ ප්‍රත්‍යයේ ප්‍රත්‍යයෝත්පන්නයන් නො වීමෙන් ආරම්මණප්‍රත්‍යය බැහැර කෙරෙති. එ බැවින් පච්චනීයයෙහි <b>“න හෙතුපච්චයා න ආරම්මණෙ එකං”</b> යි වදාළ සේක.</p>
  <p>සහේතුකචිත්තජරූපයෝ ය සහේතුකප්‍රතිසන්‍ධිකර්‍මජරූපයෝ ය යන මොවුහු නහේතු ආරම්මණ ප්‍රත්‍යය දෙක්හි ම ප්‍රත්‍යයෝත්පන්නයෝ නො වෙති. එ බැවින් අනුලෝමපච්චනීයයෙහි <b>“හෙතුපච්චයා න ආරම්මණෙ පඤ්ච”</b> යි වදාළ සේක.</p>
  <p>මෝහමූලද්වයෙහි මෝහය ය අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය යන මොවුහු න හේතු ආරම්මණ ප්‍රත්‍යය දෙක්හි ම ප්‍රත්‍යයෝත්පන්නයෝ වෙති. එබැවින් පච්චනීයානුලෝමයෙහි <b>“න හෙතු පච්චයා ආරම්මණෙ චත්තාරි”</b> යනු වදාළ සේක.</p>
  <p>මේ ක්‍රමයෙන් පටිච්චවාරය අනුව ප්‍රත්‍යයන් බැහැර කෙරෙමින් විස්තර කරනු. නහෙතු පච්චයා ආරම්මණෙ චත්තාරි, අනන්තරෙ චත්තාරි, සමනන්තරෙ චත්තාරි, සබ්බත්‍ථ චත්තාරි, විපාකෙ එකං, මග්ගෙ තීණි, තීණි, යනු අකුසලෙන අකුසලය ය, අබ්‍යාකතෙ න අකුසලය ය, අකුසලාබ්‍යාකතෙන අකුසලය ය, යන මොහු ය. අකුසලෙන අකුසලයෙහි අභිධෙය පටිච්චවාරයෙහි මෙනි. අබ්‍යාකතෙන අකුසලයෙහි කර්‍තෘ පාඨයෙන් ව්‍යවස්ථාපන මනෝද්වාරාවර්ජනාදි -පෙ- හෘදයවස්තුව පුරේජාතනිඃශ්‍රප්‍රත්‍යය කොට උපදනා මෝහමූලද්වයෙහි මෝහය ලැබේ. විභඞ්ගය <b>“වත්‍ථුං පච්චයා විචිකිච්ඡාසහගතො උද්ධච්චසහගතො මොහො”</b> යනු යි. අකුසලාබ්‍යාකතෙන අබ්‍යාකතය පච්චනීයයෙහි මෙන් විස්තර කරනු.</p>
  <p>න ආරම්මණපච්චයා හෙතුයා පඤ්ච, අධිපතියා පඤ්ච, පටිච්චවාරය අනුව අභිධෙය උදුරනු. න අනන්තර න සමනන්තර න අඤ්ඤමඤ්ඤ න උපනිස්සය න පුරෙජාත මූලකවාරයෝ ද පටිච්චවාරය අනුව දත යුත්තාහ.</p>
  <p>න පච්ඡාජාතපච්චයා හෙතුයා සත්තරස, ආරම්මණෙ සත්ත: ශුද්ධ අනුලෝම සඞ්ඛාවාරයෙහි මෙන් විස්තර කරනු, න කම්මපච්චයා හෙතුයා සත්ත, ආරම්මණෙ සත්ත, අධිපතියා සත්ත, අනුලෝමයෙහි මෙනි. න විපාකපච්චයා හෙතුයා සත්තරස, ආරම්මණෙ සත්ත, අනුලෝම ශුද්ධසඞ්ඛ්‍යාවාරයෙහි මෙනි. න ආහාරපච්චයා සහජාතෙ එකං, පටිච්චවාර පච්චනීයානුලෝමයෙහි මෙනි. න ඉන්‍ද්‍රියපච්චයා, න ඣානපච්චයා, න මග්ගපච්චයා. න සම්පයුත්තපච්චයා, න විප්පයුත්තපච්චයා. නො නත්‍ථිපච්චයා, නො විගතපච්චයා, මේ සියල්ල පටිච්චවාර පච්චනීයානුලෝමය අනුව විස්තර කරනු.</p>
  <div class="centered">
    <p>පච්චය පච්චනීයානුලෝම වාරය නිමි</p>
    <p>පච්චයවාරය නිමියේ ය.</p>
  </div>
  <nav class="bottom"><a class="button prev" href="9-11.html"><i class="material-icons">arrow_back</i>පච්චයවාරයේ පච්චය පච්චනීයානුලෝම වාර පාලිය</a><a class="button next" href="10.html">[නිස්සය වාරය] <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>