<!DOCTYPE html>
<html>
<head>
    <meta charset="UTF-8">
    <title>පච්චනීයානුලෝම වාර සන්නය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="පච්චනීයානුලෝම වාර සන්නය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#7-12"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="7.html">[පටිච්ච වාරය]</a></nav>
  <div class="heading-bar">
    <h2>පච්චනීයානුලෝම වාර සන්නය</h2><i class="material-icons star-icon undefined" data-bookmark="{&quot;ids&quot;:[7,12],&quot;headings&quot;:[&quot;[පටිච්ච වාරය]&quot;,&quot;පච්චනීයානුලෝම වාර සන්නය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="7-12.html">share</i>
  </div>
  <p>පච්චනීයානුලෝම පච්චනීය වාරයට අනතුරු ව පච්චයපච්චනීයානුලෝම වාරය වදාළ සේක. එහි න හේතුදුකාදිවාරාදි වශයෙන් වාර විස්සක් ඇත්තේ ය. (සහජාතනිස්සය අත්‍ථි අවිගත යන ප්‍රත්‍යය සතර මේ වාරයෙහි නො යෙදේ.) එයින් නහේතුදුකාදිවාරය පළමු කොට වදාළ සේක. එහි ද දුක තික චතුක්කාදි වශයෙන්වාර එකුන්විස්සක් ඇත්තේ ය. එයින් දුක වාරය පළමු කොට වදාළ සේක. එහිද න හේතුමූලක ආරම්මණදුකාදි වසයෙන් වාර එක් විස්සක් ඇත්තේ ය. එයින් නහේතුමූලක ආරම්මණදුකය පළමු කොට වදාළ සේක. කෙසේ ද? යත්, <b>‘න හෙතුපච්චයා ආරම්මණෙ ද්වෙ’</b> යනුවෙනි.</p>
  <p>ඒ න හේතුමූලක ආරම්මණ දුකයෙහි මෝහමූලද්වයයෙහි මෝහ වර්ජිත සහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ආරම්මණප්‍රත්‍යයෝත්පන්න පමණක් වී න හේතුප්‍රත්‍යයෝත්පන්න නො වීමෙන් න හේතු ප්‍රත්‍යය බැහැර කෙරෙති. එ බැවින් අනුලෝමයෙහි <b>“හෙතුපච්චයා ආරම්මණෙ තීණි”</b> යි වදාළ සේක. </p>
  <p>අහේතුක චිත්තජ අහේතුකප්‍රතිසන්‍ධිකර්‍මජ බාහ්‍ය ආහාරජ සෘතුජ අසංඥසත්ත්‍වකර්‍මජ ප්‍රවෘත්තිකර්‍මජ රූපයෝ න හේතුප්‍රත්‍යයෝත්පන්න පමණක් වී ආරම්මණ ප්‍රත්‍යයෝත්පන්න නො වීමෙන් ආරම්මණ ප්‍රත්‍යය බැහැර කෙරෙති. එ බැවින් පච්චනීයයෙහි <b>“න හෙතුපච්චයා න ආරම්මණෙ එකං”</b> යි වදාළ සේක. </p>
  <p>සහේතුක චිත්තජ සහේතුක ප්‍රතිසන්‍ධි කර්‍මජ රූපයෝ න හේතු ආරම්මණ දෙක්හි ම ප්‍රත්‍යයෝත්පන්නයෝ නො වෙති. එ බැවින් අනුලෝමපච්චනීයයෙහි <b>“හෙතුපච්චයා න ආරම්මණෙ පඤ්ච”</b> යි වදාළ සේක.</p>
  <p>මෝහමූලද්වයෙහි මෝහය හා අහේතුක ප්‍රවෘත්ති ප්‍රතිසන්‍ධිනාමස්කන්‍ධයෝ නහේතු ආරම්මණ ප්‍රත්‍යය දෙක්හි ම ප්‍රත්‍යයෝත්පන්නයෝ ය. එ බැවින් පච්චනීයානුලෝමයෙහි <b>“න හෙතුපච්චයා ආරම්මණෙ ද්වෙ”</b> යි වදාළ සේක. නහේතුමූලක අධිපතිදුකයක් නො ලැබේ. නහේතුමූලක අනනන්තර සමනන්තර දුකයෝ ආරම්මණ දුකය මෙනි.</p>
  <p><b>නහේතුමූලක සහජාත දුකයෙහි</b> මෝහමූලද්වයයෙහි මෝහවර්ජිත සහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය, සහේතුක චිත්තජ සහේතුකප්‍රතිසන්‍ධිකර්‍මජ රූපයෝ ය යන මොවුහු සහජාත ප්‍රත්‍යයෝත්පන්න පමණක් වීනහේතුප්‍රත්‍යයෝත්පන්න නො වීමෙන් නහේතුප්‍රත්‍යය බැහැර කෙරෙති. එ බැවින් අනුලෝමයෙහි <b>“හෙතුපච්චයා සහජාතෙ නව”</b> යි වදාළ සේක.</p>
  <p>නහේතුප්‍රත්‍යයෝත්පන්න පමණක් වී සහජාතප්‍රත්‍යයෝත්පන්න නො වන ධර්‍මයක් නැත්තේය. එ බැවින් පච්චනීයයෙහි “න හෙතුපච්චයා න සහජාතෙ” යනාදිය නො වදාළ සේක.</p>
  <p>නහෙතු සහජාත ප්‍රත්‍යය දෙක්හි ම ප්‍රත්‍යයෝත්පන්න නො වන ධර්‍මයක් ද නැත්තේ ය. එබැවින් අනුලෝමපච්චනීයයෙහි “හෙතුපච්චයා න සහජාතෙ” යනාදිය නො වදාළ සේක.</p>
  <p>මෝහමූලද්වයයෙිහ මෝහය ය, අහේතුක ප්‍රවෘත්තිප්‍රතිසන්‍ධි නාමස්කන්‍ධ සතර ය, අහේතුකචිත්තජ අහේතුකප්‍රතිසන්‍ධිකර්‍මජ බාහ්‍ය ආහාරජ සෘතුජ අසංඥසත්ත්‍වකර්‍මජ ප්‍රවෘත්තිකර්‍මජ රූපයෝ ය යන මොවුහු නහේතු සහජාත දෙක්හි ම ප්‍රත්‍යයෝත්පන්නයෝ වෙති. එ බැවින් <b>“න හෙතුපච්චයා සහජාතෙ ද්වෙ”</b> යි වදාළ සේක.</p>
  <p>න හේතුමූලකඅඤ්ඤමඤ්ඤ දුකයෙහි මෝහමූලද්වයෙහි මෝහවර්ජිත සහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය, සහේතුක ප්‍රතිසන්‍ධි නාමස්කන්‍ධයන් ගෙන් ප්‍රත්‍යය ලබන හෘදයවස්තුව ය, ඔවුනොවුන්ගෙන් ප්‍රත්‍යය ලබන සහේතුකචිත්තජ සහේතුක ප්‍රතිසන්‍ධිකර්‍මජ මහාභූතයෝ ය යන මොවුහු අන්‍යෝන්‍ය ප්‍රත්‍යයෝත්පන්න පමණක් වී නහේතුප්‍රත්‍යයෝත්පන්න නො වීමෙන් නහේතුප්‍රත්‍යය බැහැර කෙරෙති. එ බැවින් අනුලෝමයෙහි <b>“හේතුපච්චයා අඤ්ඤමඤ්ඤෙ තීණි”</b> යි වදාළ සේක.</p>
  <p>නාමස්කන්‍ධයන් ගෙන් ප්‍රත්‍යය ලබන අහේතුකචිත්තජ රූපයෝ ය, හෘදයවස්තුවෙන් අන්‍ය වූ අහේතුකප්‍රතිසන්‍ධිකර්‍මජ රූපයෝ ය, මහා භූතයන් ගෙන් ප්‍රත්‍යය ලබන අහේතුකචිත්තජ අහේතුකප්‍රතිසන්‍ධි කර්‍මජ බාහ්‍ය ආහාරජ සෘතුජ අසංඥසත්ත්‍වකර්‍මජ ප්‍රවෘත්තිකර්‍මජ උපාදායරූපයෝ ය යන මොවුහු නහේතුප්‍රත්‍යයෝත්පන්න වී අන්‍යෝන්‍යප්‍රත්‍යයෝත්පන්න නො වීමෙන් අන්‍යෝන්‍ය ප්‍රත්‍යය බැහැර කෙරෙති. එබැවින් පච්චනීයයෙහි <b>“න හෙතුපච්චයා න අඤ්ඤමඤ්ඤෙ එකං”</b> යි වදාළ සේක.</p>
  <p>නාමස්කන්‍ධයන්ගෙන් ප්‍රත්‍යය ලබන සහේතුක චිත්තජරූපයෝ ය, හෘදයවස්තුවෙන් අන්‍ය වූ සහේතුක ප්‍රතිසන්‍ධිකර්‍මජරූපයෝ ය, මහාභූතයන් ගෙන් ප්‍රත්‍යය ලබන සහේතුකචිත්තජ සහේතුකප්‍රතිසන්‍ධිකර්‍මජ උපාදායරූපයෝ ය යන මොවුහු නහේතු අඤ්ඤමඤ්ඤ දෙක්හි ම ප්‍රත්‍යයෝත්පන්නයෝ නො වෙති. එබැවින් අනුලෝමපච්චනීයයෙහි <b>“හෙතුපච්චයා න අඤ්ඤමඤ්ඤෙ පඤ්ච”</b> යි වදාළ සේක.</p>
  <p>මෝහමූලද්වයෙහි මෝහය ය, අහේතුක ප්‍රවෘත්තිප්‍රතිසන්‍ධි නාමස්කන්‍ධයෝ ය, අහේතුක ප්‍රතිසන්‍ධිනාමස්කන්‍ධයන්ගෙන් ප්‍රත්‍යය ලබන හෘදයවස්තුවය, ඔවුනොවුන්ගෙන් ප්‍රත්‍යය ලබන අහේතුක චිත්තජ අහේතුකප්‍රතිසන්‍ධිකර්‍මජ බාහ්‍ය ආහාරජ සෘතුජ අසංඥසත්ත්‍වකර්‍මජ ප්‍රවෘත්තිකර්‍මජ මහාභූතයෝ ය යන මොවුහු නහේතු අඤ්ඤමඤ්ඤ දෙක්හි ම ප්‍රත්‍යයෝත්පන්නයෝ වෙති. එ බැවින් පච්චනීයානුලෝමයෙහි <b>“න හේතුපච්චයා අඤ්ඤමඤ්ඤෙ ද්වෙ”</b> යනු වදාළ සේක. නිස්සයදුකය සහජාත දුකය මෙනි. උපනිස්සය දුකය ආරම්මණ දුකය මෙනි.</p>
  <p><b>න හේතුමූලක පුරේජාත දුකයෙහි</b> පඤ්චවෝකාරභූමියෙහි උපදනා අවස්ථාවෙහි වූ මෝහමූලද්වයෙහි මෝහය හා අරූප විපාක ද වර්ජිත වූ සහේතුකප්‍රවෘත්ති නාමස්කන්‍ධයෝ පුරේජාත ප්‍රත්‍යයෝත්පන්න වී න හේතුප්‍රත්‍යයෝත්පන්න නො වීමෙන් න හේතු ප්‍රත්‍යය බැහැර කෙරෙති, එ බැවින් අනුලෝමයෙහි <b>“හෙතුපච්චයා පුරේජාත තීණි”</b> යි වදාළ සේක.</p>
  <p>අරූපභූමියෙහි උපදනා අවස්ථාවෙහි වූ මෝහමූලද්වයයෙහි මෝහය හා මනෝද්වාරාවජ්ජනය ය, අහේතුක ප්‍රතිසන්‍ධි නාමස්කන්‍ධ සතරය, අහේතුක චිත්තජ රූපයෝ ය, අහේතුක ප්‍රතිසන්‍ධි කර්‍මජ රූපයෝ ය යන මොවුහු නහේතුප්‍රත්‍යයෝත්පන්න පමණක් වී පුරේජාත ප්‍රත්‍යයෝත්පන්න නො වීමෙන් පුරේජාතය බැහැර කෙරෙති. එ බැවින් පච්චනීයයෙහි <b>“න හෙතුපච්චයා න පුරේජාතෙ ද්වෙ”</b> යි වදාළ සේක.</p>
  <p>අරූපවිපාක සතර ය, අරූපභූමියෙහි උපදනා අවස්ථාවෙහි මෝහමූලද්වයයෙහි මෝහ වර්ජිත ලෝභමූල මෝහමූල මහාකුශල මහාක්‍රියා අරූපකුශල අරූපක්‍රියා උපරිමමාර්‍ග සකලඵල නාමස්කන්‍ධයෝ ය, සහේතුක චිත්තජ සහේතුකප්‍රතිසන්‍ධිකර්‍මජ රූපයෝ ය යන මොවුහු නහේතු පුරේජාත දෙක්හි ම ප්‍රත්‍යයෝත්පන්නයෝ නො වෙති. එ බැවින් අනුලෝමපච්චනීයයෙහි <b>“හෙතුපච්චයා න පුරෙජාතෙ සත්ත”</b> යි වදාළ සේක.</p>
  <p>පඤ්චවෝකාරභූමියෙහි උපදනා අවස්ථාවෙහි වූ මෝහමූලද්වයයෙහි මෝහය හා අහේතුක ප්‍රවෘත්ති නාමස්කන්‍ධයෝ නහේතු පුරේජාත දෙක්හි ම ප්‍රත්‍යයෝත්පන්නයෝ වෙති. එ බැවින් පච්චනීයානුලෝමයෙහි <b>“න හෙතුපච්චයා පුරෙජාතෙ තීණි”</b> යි වදාළ සේක.</p>
  <p><b>නහේතුමූලක ආසේවන දුකයෙහි</b> මෝහමූලද්වයෙහි මෝහ වර්ජිත අකුශල මහාකුශල මහාක්‍රියා ද්විතීයාදි ජවනයෝ ය, මහද්ගත කුශල මහද්ගතක්‍රියා ලෝකෝත්තරකුශලයෝ ය යන මොවුහු ආසේවන ප්‍රත්‍යයෝත්පන්න පමණක් වී නහේතුප්‍රත්‍යයෝත්පන්න නො වීමෙන් නහේතුප්‍රත්‍යය බැහැර කෙරෙති. එබැවින් අනුලෝමයෙහි <b>“හෙතු පච්චයා ආසෙවනෙ තීණි”</b>යි වදාළ සේක.</p>
  <p>මෝහමූලප්‍රථමජවනයෙහි මෝහය ය, හසිතෝත්පාද ප්‍රථමජවනය ය, හසිතෝත්පාදයෙන් අන්‍ය වූ අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය, අහේතුක චිත්තජ අහේතුකප්‍රතිසන්‍ධිකර්‍මජ -පෙ- ප්‍රවෘත්ති කර්‍මජ රූපයෝ ය යන මොවුහු නහේතුප්‍රත්‍යයෝත්පන්න පමණක් වී ආසේවන ප්‍රත්‍යයෝත්පන්න නො වීමෙන් ආසේවනප්‍රත්‍යය බැහැර කෙරෙති. එ බැවින් පච්චනීයයෙහි <b>“න හෙතුපච්චයා න ආසෙවනෙ ද්වෙ”</b> යි වදාළ සේක.</p>
  <p>මෝහමූලද්වයයෙහි මෝහවර්ජිත අකුශල මහාකුශල මහාක්‍රියා ප්‍රථම ජවනයෝ ය, සහේතුකවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය, සහේතුකචිත්තජ සහේතුකප්‍රතිසන්‍ධිකර්‍මජ රූපයෝ ය යන මොවුහු නහේතු ආසේවන දෙක්හි ම ප්‍රත්‍යයෝත්පන්නයෝ නො වෙති. එබැවින් අනුලෝමපච්චනීයයෙහි <b>“හෙතුපච්චයා න ආසෙවනෙ නව”</b> යි වදාළ සේක.</p>
  <p>මෝහමූලද්විතියාදිජවනයන්හි මෝහය හා හසිතෝත්පාද ද්විතීයාදි ජවන නාමස්කන්‍ධයෝ නහේතු ආසේවන දෙක්හි ප්‍රත්‍යයෝත්පන්නයෝ ය, එ බැවින් පච්චනීයානුලෝමයෙහි <b>“න හෙතුපච්චයා ආසෙවනෙ ද්වෙ”</b> යි වදාළ සේක. මේ ක්‍රමය අනුව දුකතික චතුක්කාදියෙහි අනුලෝමයෙහි කළ විස්තරය සලකා විස්තර කරනු. ඉදිරියට ඒ ඒ වාක්‍යයේ අභිධෙය පමණක් දක්වනු ලැබේ.</p>
  <p><b>න හෙතුපච්චයා කම්මෙ ද්වෙ</b>. මෝහමූලද්වයයෙහි මෝහයෙන් හා ක්‍රියාචේතනාවන් ගෙන් අන්‍ය වූ අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය, අහේතුකචිත්තජ අහේතුක ප්‍රතිසන්‍ධිකර්‍මජ අසංඥසත්ත්‍ව කර්‍මජ ප්‍රවෘත්තිකර්‍මජ රූපයෝ, ‘දවෙ.’</p>
  <p><b>න හෙතුපච්චයා විපාකෙ එකං.</b> අහේතුකවිපාක ප්‍රවෘත්තිප්‍රතිසන්‍ධි නාමස්කන්‍ධයෝ ය, අහේතුකවිපාකචිත්තජ රූපයෝ ය අහේතුක ප්‍රතිසන්‍ධි කර්‍මජ රූපයෝ ය යන මොවුහු, “එකං”</p>
  <p><b>ආහාරෙ ද්වෙ, ඉන්‍ද්‍රියෙ ද්වෙ, ඣානෙ ද්වෙ,</b> මේවායේ අභිධෙය අනුලෝමවාර විස්තරයේදී දැක්වූ ධර්‍මයෝ ම ය, <b>මග්ගෙ එකං.</b> මෝහමූලද්වයෙහි මෝහය ය. <b>සම්පයුත්තෙ ද්වෙ, විප්පයුත්තෙ ද්වෙ, අත්‍ථියා ද්වෙ, නත්‍තියා ද්වෙ, අවිගතෙ ද්වෙ</b> වුක්තානුසාරයෙන් අභිධෙය ගන්නේ ය. </p>
  <p><b>න හෙතුපච්චයා න ආරම්මණපච්චයා සහජාතෙ එකං</b>. අහේතුක චිත්තජ -පෙ- ප්‍රවෘත්තිකර්‍මජ රූපයෝ, “එකං” <b>න හෙතුපච්චයා න ආරම්මණපච්චයා අඤ්ඤමඤ්ඤෙ එකං.</b> අහේතුක ප්‍රතිසන්‍ධි නාමස්කන්‍ධයන් ගෙන් ප්‍රත්‍යය ලබන හෘදය වස්තුවය. ඔවුනොවුන්ගෙන් ප්‍රත්‍යය ලබන අහේතුකචිත්තජ අහේතුකප්‍රතිසන්‍ධිකර්‍මජ -පෙ- ප්‍රවෘත්තිකර්‍මජ මහාභූතයෝ ය, යන මොවුහු, “එකං” <b>න හෙතුපච්චයා න ආරම්මණපච්චයා නිස්සයෙ එකං</b>. සහජාතයෙහි මෙනි. <b>කම්මෙ එකං.</b> අහේතුකචිත්තජ අහේතුකප්‍රතිසන්‍ධි අසංඥසත්ත්‍වකර්‍මජ ප්‍රවෘත්ති කර්‍මජ රූපයෝ, ‘එකං’ <b>විපාකෙ එකං</b>. අහේතුකවිපාකයන්ගේ චිත්තජ රූපයෝ ය අහේතුකප්‍රතිසන්‍ධිකර්‍මජ රූපයෝ ය යන මොවුහු, ‘එකං’ <b>ආහාරෙ එකං</b>. අහේතුකචිත්තජ අහේතුකප්‍රතිසන්‍ධිකර්‍මජ ආහාරජ රූපයෝ, ‘එකං’ <b>ඉන්‍ද්‍රියෙ එකං.</b> අහේතුකචිත්තජ අහේතුකප්‍රතිසන්‍ධිකර්‍මජ රූපයෝ ය, රූපජීවිතේන්‍ද්‍රියයෙන් අන්‍ය වූ අසංඥසත්ත්‍වකර්‍මජ ප්‍රවෘත්ති කර්‍මජ රූපයෝ ය යන මොවුහු, ‘එකං’ <b>‘ඣානෙ එකං’</b> අහේතුකචිත්තජ අහේතුකප්‍රතිසන්‍ධිකර්‍මජ රූපයෝ, ‘එකං’ <b>විප්පයුත්තෙ එකං. අත්‍ථියා එකං. අවිගතෙ එකං</b>. සහජාතය මෙනි. </p>
  <p>න හෙතුපච්චයා න ආරම්මණපච්චයා න අධිපතිපච්චයා න අනන්තරපච්චයා න සමනන්තරපච්චයා යි යෙදෙන තැන්වල ද වෙනසක් නැත්තේ ය.</p>
  <p><b>න හෙතුපච්චයා න ආරම්මණපච්චයා න අධිපතිපච්චයා න අනන්තරෙ පච්චයා න සමනන්තරපච්චයා න අඤ්ඤමඤ්ඤපච්චයා සහජාතෙ එකං. </b>නාමස්කන්‍ධයන් ගෙන් ප්‍රත්‍යය ලබන අහේතුක චිත්තජරූපයෝ ය, හෘදය වස්තුවෙන් අන්‍ය වූ අහේතුකප්‍රතිසන්‍ධිකර්‍මජරූපයෝ ය, මහාභූතයන් ගෙන් ප්‍රත්‍යය ලබන අහේතුකචිත්තජ අහේතුකප්‍රතිසන්‍ධිකර්‍මජ -පෙ- ප්‍රවෘත්තිකර්‍මජ රූපයෝ ය යන මොවුහු, ‘එකං’ නහෙතු -පෙ- න අඤ්ඤමඤ්ඤපච්චයා නිස්සයෙ එකං. සහජාතය මෙනි. <b>කම්මෙ එකං.</b> නාමස්කන්‍ධයන්ගෙන් ප්‍රත්‍යය ලබන අහේතුකචිත්තජ රූපයෝ ය, හෘදයවස්තුවෙන් අන්‍ය වූ අහේතුකප්‍රතිසන්‍ධිකර්‍මජරූපයෝ ය, මහාභූතයන්ගෙන් ප්‍රත්‍යය ලබන අහේතුකචිත්තජ අහේතුකප්‍රතිසන්‍ධිකර්‍මජ අසංඥසත්ත්‍වකර්‍මජ ප්‍රවෘත්තිකර්‍මජ මහාභූතයෝ ය යන මොවුහු, ‘එකං’ <b>විපාකෙ එකං,</b> නාමස්කන්‍ධයන් ගෙන් ප්‍රත්‍යය ලබන විපාකාහේතුක චිත්තජ රූපයෝ ය, හෘදයවස්තුවෙන් අන්‍ය වූ අහේතුකවිපාකචිත්තජ උපාදායරූපයෝ ය, අහේතුක ප්‍රතිසන්‍ධිකර්‍මජ උපාදායරූපයෝය යන මොවුහු, එකං, <b>ආහාරෙ එකං</b> නාමස්කන්‍ධයන්ගෙන් ප්‍රත්‍යය ලබන අහේතුක චිත්තජ රූපයෝ ය, හෘදයවස්තුවෙන් අන්‍ය වූ අහේතුකප්‍රතිසන්‍ධිකර්‍මජ රූපයෝ ය, මහාභූතයන්ගෙන් ප්‍රත්‍යය ලබන අහේතුකචිත්තජ අහේතුකප්‍රතිසන්‍ධිකර්‍මජ ආහාරජ උපාදායරූපයෝ ය, යන මොහු, ‘එකං’ <b>ඉන්‍ද්‍රියෙ එකං.</b> නාමස්කන්‍ධයන්ගෙන් ප්‍රත්‍යය ලබන අහේතුකචිත්තජ රූපයෝ ය, හෘදයවස්තුවෙන් අන්‍ය වූ අහේතුකප්‍රතිසන්‍ධි කර්‍මජ රූපයෝ ය, මහාභූතයන් ගෙන් ප්‍රත්‍යය ලබන අහේතුක චිත්තජ අහේතුකප්‍රතිසන්‍ධිකර්‍මජ උපාදායරූපයෝ ය, ජීවිතේන්‍ද්‍රියයෙන් අන්‍ය අසංඥසත්ත්‍ව කර්‍මජ ප්‍රවෘත්තිකර්‍මජ උපාදායරූපයෝ ය යන මොවුහු ‘එකං’ <b>ඣානෙ එකං</b>. නාමස්කන්‍ධයන්ගෙන් ප්‍රත්‍යය ලබන අහේතුක චිත්තජ රූපයෝ ය, හෘදයවස්තුවෙන් අන්‍ය අහේතුකප්‍රතිසන්‍ධි කර්‍මජ රූපයෝ ය, මහාභූතයන්ගෙන් ප්‍රත්‍යය ලබන අහේතුකචිත්තජ ප්‍රතිසන්‍ධි කර්‍මජ උපාදායරූපයෝ ය යන මොවුහු, එකං <b>විප්පයුත්තෙ එකං</b> ඣානය මෙනි. <b>අත්‍ථියා එකං අවිගතෙ එකං</b> සහජාතය මෙනි. <b>සබ්බත්‍ථ එකං</b>, සැම තන්හි ම එක් වාරය බැගින් ඇත්තේ ය. </p>
  <p>මූලයෙහි න උපනිස්සය යන පුරේජාත න පච්ඡාජාත න ආසේවන යන ප්‍රත්‍යයන් අන්ත කොට ඇති වාරයෝ ද න අඤ්ඤමඤ්ඤය අන්තකොට ඇති වාරයන් හා සමාන වෙති.</p>
  <p><b>න හෙතු -පෙ- න පුරෙජාතපච්චයා න පච්ඡාජාතපච්චයා න ආසේවන පච්චයා න කම්මපච්චයා සහජාතෙ එකං.</b> මහාභූතයන් ගෙන් ප්‍රත්‍යය ලබන බාහ්‍ය ආහාරජ සෘතුජ උපාදායරූපයෝ, ‘එකං’ නිස්සය අත්‍ථි අවිගත යෙදෙන වාරයෝ ද සමාන වෙති. <b>ආහාරෙ එකං.</b> මහාභූතයන් ගෙන් ප්‍රත්‍යය ලබන ආහාරජ උපාදායරූපයෝ ‘එකං’ න කම්මය දක්වා ප්‍රත්‍යයන් මුල්වන කල්හි අවසානයට යෙදෙන්නේ සහජාත නිස්සය ආහාර අත්‍ථි අවිගත යන ප්‍රත්‍යය පස ය. එ බැවින් පාලියෙහි <b>“න කම්මෙ ගණිතෙ පඤ්ච පඤ්හා හොන්තී”</b> යි දැක්විණ.</p>
  <p>න හෙතු -පෙ- න කම්මපච්චයා න විපාකපච්චයා න ආහාරපච්චයා සහජාතෙ එකං, නිස්සයෙ එකං. අත්‍ථියා එකං අවිගතෙ එකං. අභිධෙය මහාභූතයන් ගෙන් ප්‍රත්‍යය ලබන බාහ්‍ය සෘතුජ උපාදායරූපයෝ ය.</p>
  <p>න හෙතු -පෙ- න ආහාර, න ඉන්‍ද්‍රිය, න ඣාන, න මග්ග, න සම්පයුත්ත, න විප්පයුත්ත, නො නත්‍ථි, නො විගතපච්චයා සහජාතෙ එකං, නිස්සයෙ එකං, අත්‍ථියා එකං, අවිගතෙ එකං, අභිධෙය ඉහත කී ධර්‍මයෝ ම ය. </p>
  <div class="centered">
    <p>න හේතුදුකාදිය නිමි.</p>
  </div>
  <p><b>න ආරම්මණපච්චයා හෙතුයා පඤ්ච</b> අභිධෙය සහේතුකචිත්තජ සහේතුකප්‍රතිසන්‍ධිකර්‍මජ රූපයෝ ය. <b>න ආරම්මණ පච්චයා අධිපතියා පඤ්ච</b>, අභිධෙය සාධිපති චිත්තජරූපයෝ ය. <b>සහජාතෙ පඤ්ච,</b> අභිධෙය චිත්තජාදි රූපකොටස් සත ය. පච්චනීයානුලෝමය මෙනෙහි කොට දුකතිකාදිය විස්තර කරනු. නානන්තර න සමනන්තර දුකාදි වාරයන් ද වුක්තානුසාරයෙන් විස්තර කරනු.</p>
  <div class="centered">
    <p>පච්චයපච්චයානු ලෝමවාරයයි.</p>
    <p>පටිච්චවාරය නිමි.</p>
  </div>
  <nav class="bottom"><a class="button prev" href="7-11.html"><i class="material-icons">arrow_back</i>පච්චනීයානුලෝම වාර පාලිය</a><a class="button next" href="8.html">[සහජාත වාරය] <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>