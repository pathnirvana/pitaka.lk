<!DOCTYPE html>
<html>
<head>
    <meta charset="UTF-8">
    <title>(අධිපති) - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="(අධිපති) - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#13-1-3"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="13.html">[පඤ්හා වාරය]</a><i class="material-icons">navigate_next</i><a class="button" href="13-1.html">පඤ්හාවාර විභඞ්ග පාලිය</a></nav>
  <div class="heading-bar">
    <h3>(අධිපති)</h3><i class="material-icons star-icon undefined" data-bookmark="{&quot;ids&quot;:[13,1,3],&quot;headings&quot;:[&quot;[පඤ්හා වාරය]&quot;,&quot;පඤ්හාවාර විභඞ්ග පාලිය&quot;,&quot;(අධිපති)&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="13-1-3.html">share</i>
  </div>
  <p>කුසලො ධම්මො කුසලස්ස ධම්මස්ස අධිපතිපච්චයෙන පච්චයො ආරම්මණාධිපති, සහජාතාධිපති, ආරම්මණාධිපති දානං දත්‍වා සීලං සමාදියිත්‍වා උපොසථකම්මං කත්‍වා තං ගරුං කත්‍වා පච්චවෙක්ඛති, පුබ්බෙ සුචිණ්ණානි ගරු කත්‍වා පච්චවෙක්ඛති, ඣානා වුට්ඨහිත්‍වා ඣානං ගරුං කත්‍වා පච්චවෙක්ඛති, සෙක්ඛා ගොත්‍රභූං ගරුං කත්‍වා පච්චවෙක්ඛන්ති, වොදානං ගරුං කත්‍වා පච්චවෙක්ඛන්ති, සෙක්ඛා මග්ගා වුට්ඨහිත්‍වා මග්ගං ගරුං කත්‍වා පච්චවෙක්ඛන්ති. සහජාතාධිපති, කුසලාධිපති සම්පයුත්තකානං ඛන්‍ධානං අධිපතිපච්චයෙන පච්චයො.</p>
  <p>කුසලො ධම්මො අකුසලස්ස ධම්මස්ස අධිපතිපච්චයෙන පච්චයො, ආරම්මණාධිපති, දානං දත්‍වා, සීලං සමාදියිත්‍වා, උපොසථකම්මං කත්‍වා තං ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති, පුබ්බෙ සුචිණ්ණානි ගරුං කත්‍වා අස්සාදෙති, අභිනන්‍දති. තං ගරුං කත්‍වා රාගො උප්පජ්ජති, දිට්ඨි උප්පජ්ජති, ඣානා වුට්ඨහිත්‍වා ඣානං ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති දිට්ඨි උප්පජ්ජති.</p>
  <p>කුසලො ධම්මො අබ්‍යාකතස්ස ධම්මස්ස අධිපතිපච්චයෙන පච්චයො, ආරම්මණාධිපති, සහජාතාධිපති. ආරම්මණාධිපති, අරහා මග්ගා වුට්ඨහිත්‍වා මග්ගං ගරුං කත්‍වා පච්චවෙක්ඛති, සහජාතාධිපති, කුසලාධිපති චිත්තසමුට්ඨානානං රූපං අධිපතිපච්චයෙන පච්චයො.</p>
  <p>කුසලො ධම්මො කුසලස්ස ච අබ්‍යාකතස්ස ච ධම්මස්ස අධිපතිපච්චයෙන පච්චයො, සහජාතාධිපති කුසලාධිපති සම්පයුත්තකානං ඛන්‍ධානං චිත්තසමුට්ඨානානඤ්ච රූපානං අධිපතිපච්චයෙන පච්චයො, </p>
  <p>අකුසලො ධම්මො අකුසලස්ස ධම්මස්ස අධිපතිපච්චයෙන පච්චයො, ආරම්මණාධිපති, සහජාතාධිපති, ආරම්මණාධිපති රාගං ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති, දිට්ඨි ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති, සහජාතාධිපති අකුසලාධිපති සම්පයුත්තකානං ඛන්‍ධානං අධිපතිපච්චයෙන පච්චයො.</p>
  <p>අකුසලො ධම්මො අබ්‍යාකතස්ස ධම්මස්ස අධිපතිපච්චයෙන පච්චයො, සහජාතාධිපති අකුසලාධිපති චිත්තසමුට්ඨානානං රූපානං අධිපතිපච්චයෙන පච්චයො.</p>
  <p>අකුසලො ධම්මො අකුසලස්ස ච අබ්‍යාකතස්ස ච ධම්මස්ස අධිපතිපච්චයෙන පච්චයො, සහජාතාධිපති අකුසලාධිපති සම්පයුත්තකානං ඛන්‍ධානං චිත්තසමුට්ඨානානඤ්ච රූපානං අධිපතිපච්චයෙන පච්චයො.</p>
  <p>අබ්‍යාකතො ධම්මො අබ්‍යාකතස්ස ධම්මස්ස අධිපතිපච්චයෙන පච්චයො, ආරම්මණාධිපති සහජාතාධිපති, ආරම්මණාධිපති අරහා ඵලං ගරුං කත්‍වා පච්චවෙක්ඛති, නිබ්බානං ගරුං කත්‍වා පච්චවෙක්ඛති නිබ්බානං ඵලස්ස අධිපතිපච්චයෙන පච්චයො, සහජාතාධිපති, විපාකාබ්‍යාකතා කිරියාබ්‍යාකතා අධිපති සම්පයුත්තකානං ඛන්‍ධානං චිත්තසමුට්ඨානානඤ්ච රූපානං අධිපති පච්චයෙන පච්චයො.</p>
  <p>අබ්‍යාකතො ධම්මො කුසලස්ස ධම්මස්ස අධිපතිපච්චයෙන පච්චයො ආරම්මණාධිපති සෙක්ඛා ඵලං ගරුං කත්‍වා පච්චවෙක්ඛන්ති. නිබ්බානං ගරුං කත්‍වා පච්චවෙක්ඛන්ති. නිබ්බානං ගොත්‍රභූස්ස වොදානස්ස මග්ගස්ස අධිපතිපච්චයෙන පච්චයො.</p>
  <p>අබ්‍යාකතො ධම්මො අකුසලස්ස ධම්මස්ස අධිපතිපච්චයෙන පච්චයො, ආරම්මණාධිපති චක්ඛුං ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති, සොතං, ඝානං, ජිව්හං, කායං, රූපෙ, සද්දෙ, ගන්‍ධෙ, රසෙ, ඵොට්ඨබ්බෙ, වත්‍ථුං, විපාකාබ්‍යාකතෙ කිරියාබ්‍යාකතෙ ඛන්‍ධෙ ගරුං කත්‍වා අස්සාදෙති, අභිනන්‍දති. තං ගරුං කත්‍වා රාගො උප්පජ්ජති, දිට්ඨි උප්පජ්ජති.</p>
  <nav class="bottom"><a class="button prev" href="13-1-2.html"><i class="material-icons">arrow_back</i>(ආරම්මණ)</a><a class="button next" href="13-1-4.html">(අනන්තර) <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>