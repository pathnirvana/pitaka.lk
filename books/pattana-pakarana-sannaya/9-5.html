<!DOCTYPE html>
<html>
<head>
    <meta charset="UTF-8">
    <title>පච්චයවාරයේ පච්චය පච්චනීය වාර පාලිය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="පච්චයවාරයේ පච්චය පච්චනීය වාර පාලිය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#9-5"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="9.html">[පච්චය වාරය]</a></nav>
  <div class="heading-bar">
    <h2>පච්චයවාරයේ පච්චය පච්චනීය වාර පාලිය</h2><i class="material-icons star-icon undefined" data-bookmark="{&quot;ids&quot;:[9,5],&quot;headings&quot;:[&quot;[පච්චය වාරය]&quot;,&quot;පච්චයවාරයේ පච්චය පච්චනීය වාර පාලිය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="9-5.html">share</i>
  </div>
  <p>අකුසලං ධම්මං පච්චයා අකුසලො ධම්මො උප්පජ්ජති න හෙතු පච්චයා, විචිකිච්ඡාසහගතෙ උද්ධච්චසහගතෙ ඛන්‍ධෙ පච්චයා විචිකිච්ඡාසහගතො උද්ධච්චසහගතො මොහො.</p>
  <p>අබ්‍යාකතං ධම්මං පච්චයා අබ්‍යාකතො ධම්මො උප්පජ්ජති න හෙතු පච්චයා, අහෙතුකං විපාකාබ්‍යාකතං කිරියාබ්‍යාකතං එකං ඛන්‍ධං පච්චයා තයො ඛන්‍ධා චිත්තසමුට්ඨානඤ්ච රූපං, -පෙ- ද්වෙ ඛන්‍ධෙ පච්චයා ද්වෙ ඛන්‍ධා චිත්තසමුට්ඨානඤ්ච රූපං. අහෙතුක පටිසන්‍ධික්ඛණෙ විපාකාබ්‍යාකතං එකං ඛන්‍ධං පච්චයා තයො ඛන්‍ධා කටත්තා ච රූපං, -පෙ- ද්වෙ ඛන්‍ධෙ පච්චයා ද්වෙ ඛන්‍ධා කටත්තා ච රූපං ඛන්‍ධෙ පච්චයා වත්‍ථු, වත්‍ථුං පච්චයා ඛන්‍ධා, එකං මහාභූතං පච්චයා තයො මහාභූතං, -පෙ- මහාභූතෙ පච්චයා චිත්තසමුට්ඨානං රූපං, කටත්තා රූපං, උපාදාය රූපං. බාහිරං ආහාරසමුට්ඨානං උතුසමුට්ඨානං අසඤ්ඤසත්තානං එකං මහාභූතං පච්චයා තයො මහාභූතා, -පෙ- මහාභූතෙ පච්චයා කටත්තාරූපං උපාදායරූපං, චක්ඛායතනං පච්චයා චක්ඛුවිඤ්ඤාණං, -පෙ- කායායතනං පච්චයා කායවිඤ්ඤාණං, වත්‍ථුං පච්චයා අහෙතුකවිපාකාබ්‍යාකතා කිරියාබ්‍යාකතං ඛන්‍ධා, අබ්‍යාකතං ධම්මං පච්චයා අකුසලො ධම්මො උප්පජ්ජති න හෙතුපච්චයා, වත්‍ථුං පච්චයා විචිකිච්ඡාසහගතො උද්ධච්ච සහගතො මොහො.</p>
  <p>අකුසලඤ්ච අබ්‍යාකතඤ්ච ධම්මං පච්චයා අකුසලො ධම්මො උප්පජ්ජති න හෙතුපච්චයා, විචිකිච්ඡා සහගතෙ උද්ධච්චසහගතෙ ඛන්‍ධෙ ච වත්‍ථුං ච පච්චයා විචිකිච්ඡාසහගතො උද්ධච්චසහගතො මොහො.</p>
  <p>කුසලං ධම්මං පච්චයා අබ්‍යාකතො ධම්මො උප්පජ්ජති න ආරම්මණපච්චයා, කුසලෙ ඛන්‍ධෙ පච්චයා චිත්තසමුට්ඨානං රූපං. යථා පටිච්චවාරෙ න ආරම්මණපච්චයා එවං විත්‍ථාරෙතබ්බං.</p>
  <p>කුසලං ධම්මං පච්චයා කුසලො ධම්මො උප්පජ්ජති න අධිපතිපච්චයා, කුසලං එකං ඛන්‍ධං පච්චයා, තීණි, අකුසලං ධම්මං පච්චයා තීණි. අබ්‍යාකතං ධම්මං පච්චයා පටිසන්‍ධික්ඛණෙ -පෙ- අබ්‍යාකතං, පරිපුණ්ණං කාතබ්බං. බාහිරං ආහාරසමුට්ඨානං උතුසමුට්ඨානං අසඤ්ඤසත්තානං එකං මහාභූතං පච්චයා -පෙ- චක්ඛායතනං පච්චයා චක්ඛුවිඤ්ඤාණං -පෙ- කායායතනං පච්චයා කායවිඤ්ඤාණං, වත්‍ථුං පච්චයා විපාකාබ්‍යාකතා කිරියාබ්‍යාකතා ඛන්‍ධා.</p>
  <p>අබ්‍යාකතං ධම්මං පච්චයා කුසලො ධම්මො උප්පජ්ජති න අධිපතිපච්චයා, වත්‍ථුං පච්චයා කුසලා ඛන්‍ධා, -පෙ- යථා අනුලොමෙ සහජාත පච්චයා එවං ගණෙතබ්බං.</p>
  <p>කුසලං ධම්මං පච්චයා අබ්‍යාකතො ධම්මො උප්පජ්ජති න අනන්තර පච්චයා න සමනන්තර පච්චයා, න අඤ්ඤමඤ්ඤපච්චයා, න උපනිස්සය පච්චයා න පුරෙජාතපච්චයා. යථා පටිච්චවාරෙ එවං විත්‍ථාරෙතබ්බං.</p>
  <p>කුසලං ධම්මං පච්චයා කුසලො ධම්මො උප්පජ්ජති න පච්ඡාජාතපච්චයා, න ආසෙවනපච්චයා, චක්ඛායතනං පච්චයා -පෙ- න පච්ඡාජාතපච්චයං පි න ආසෙවනපච්චයං පි පරිපුණ්ණං සත්තරස. යථා අනුලොමෙ සහජාතපච්චයා එවං විත්‍ථාරෙතබ්බං.</p>
  <p>කුසලං ධම්මං පච්චයා කුසලො ධම්මො උප්පජ්ජති න කම්ම පච්චයා, කුසලෙ ඛන්‍ධෙ පච්චයා කුසලා චෙතනා.</p>
  <p>අකුසලං ධම්මං පච්චයා අකුසලො ධම්මො උප්පජ්ජති න කම්ම පච්චයා, අකුසලෙ ඛන්‍ධෙ පච්චයා අකුසලා චෙතනා.</p>
  <p>අබ්‍යාකතං ධම්මං පච්චයා අබ්‍යාකතො ධම්මො උප්පජ්ජති න කම්මපච්චයා, කිරියාබ්‍යාකතෙ ඛන්‍ධෙ පච්චයා කිරියාබ්‍යාකතා චෙතනා. බාහිරං ආහාරසමුට්ඨානං උතුසමුට්ඨානං එකං මහාභූතං පච්චයා -පෙ- උපාදායරූපං වත්‍ථුං පච්චයා කිරියාබ්‍යාකතා චෙතනා.</p>
  <p>අබ්‍යාකතං ධම්මං පච්චයා කුසලො ධම්මො උප්පජ්ජති න කම්මපච්චයා, වත්‍ථුං පච්චයා කුසලා චෙතනා. අබ්‍යාකතං ධම්මං පච්චයා අකුසලො ධම්මො උප්පජ්ජති න කම්මපච්චයා, වත්‍ථුං පච්චයා අකුසලා චෙතනා. </p>
  <p>කුසලඤ්ච අබ්‍යාකතඤ්ච ධම්මං පච්චයා කුසලො ධම්මො උප්පජ්ජති න කම්ම පච්චයා, කුසලෙ ඛන්‍ධෙ ච වත්‍ථුං ච පච්චයා කුසලා චෙතනා.</p>
  <p>අකුසලඤ්ච අබ්‍යාකතඤ්ච ධම්මං පච්චයා අකුසලො ධම්මො උප්පජ්ජති න කම්මපච්චයා, අකුසලෙ ඛන්‍ධෙච වත්‍ථුං ච පච්චයා අකුසලා චෙතනා.</p>
  <p>කුසලං ධම්මං පච්චයා කුසලො ධම්මො උප්පජ්ජති න විපාක පච්චයා, කුසලං එකං ඛන්‍ධං පච්චයා තීණි. අකුසලං ධම්මං පච්චයා අකුසලා චෙතනා.</p>
  <p>අබ්‍යාකතං ධම්මං පච්චයා අබ්‍යාකතො ධම්මො උප්පජ්ජති න විපාකපච්චයා, කිරියාබ්‍යාකතං එකං ඛන්‍ධං පච්චයා තයො ඛන්‍ධා චිත්තසමුට්ඨානඤ්ච රූපං, -පෙ- ද්වෙ ඛන්‍ධෙ පච්චයා ද්වෙ ඛන්‍ධා චිත්ත සමුට්ඨානඤ්ච රූපං. එකං මහාභූතං පච්චයා තයො මහාභූතා -පෙ- මහාභූතෙ පච්චයා චිත්තසමුට්ඨානං රූපං. උපාදායරූපං, බාහිරං ආහාර සමුට්ඨානං උතුසමුට්ඨානං අසඤ්ඤසත්තානං එකං මහාභූතං පච්චයා තයො මහාභූතා -පෙ- මහාභූතෙ පච්චයා කටත්තාරූපං, උපාදායරූපං, වත්‍ථුං පච්චයා කිරියාබ්‍යාකතං ඛන්‍ධා, අබ්‍යාකතං ධම්මං පච්චයා කුසලො ධම්මො උප්පජ්ජති න විපාකපච්චයා, වත්‍ථුං පච්චයා කුසලා ඛන්‍ධා, විපාකං ඨපෙත්‍වා සබ්බත්‍ථ විත්‍ථාරෙතබ්බං,</p>
  <p>අබ්‍යාකතං ධම්මං පච්චයා අබ්‍යාකතො ධම්මො උප්පජ්ජති න ආහාරපච්චයා, න ඉන්‍ද්‍රියපච්චයා, න ඣාන පච්චයා, චක්ඛායතනං පච්චයා චක්ඛුවිඤ්ඤාණං, -පෙ- කායායතනං පච්චයා කායවිඤ්ඤාණං, න ඣානෙ ඉමං නානාකරණං න මග්ගපච්චයා චක්ඛායතනං පච්චයා චක්ඛුවිඤ්ඤාණං -පෙ- කායායතනං පච්චයා කායවිඤ්ඤාණං වත්‍ථුං පච්චයා අහෙතුක විපාකාබ්‍යාකතා කිරියාබ්‍යාකතං ඛන්‍ධා, න මග්ගෙ ඉමං නානාකරණං අවසෙසං යථා පටිච්චවාරෙ පච්චනීයං එවං විත්‍ථාරෙතබ්බං. </p>
  <p>න සම්පයුත්තපච්චයා, න විප්පයුත්තපච්චයා, නො නත්‍ථි පච්චයා, කුසලං ධම්මං පච්චයා අබ්‍යාකතො ධම්මො උප්පජ්ජති නො විගත පච්චයා කුසලෙ ඛන්‍ධෙ පච්චයා චිත්තසමුට්ඨානං රූපං. යථා පටිච්චවාරෙ එවං විත්‍ථාරෙතබ්බං. </p>
  <nav class="bottom"><a class="button prev" href="9-4.html"><i class="material-icons">arrow_back</i>පච්චයවාරයේ අනුලෝම සඞ්ඛ්‍යාවාරය [සන්නය]</a><a class="button next" href="9-6.html">පච්චයවාරයේ පච්චය පච්චනීය වාරය [සන්නය] <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>