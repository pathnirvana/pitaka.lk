<!DOCTYPE html>
<html>
<head>
    <meta charset="UTF-8">
    <title>(උපනිස්සය) - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="(උපනිස්සය) - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#13-1-9"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="13.html">[පඤ්හා වාරය]</a><i class="material-icons">navigate_next</i><a class="button" href="13-1.html">පඤ්හාවාර විභඞ්ග පාලිය</a></nav>
  <div class="heading-bar">
    <h3>(උපනිස්සය)</h3><i class="material-icons star-icon undefined" data-bookmark="{&quot;ids&quot;:[13,1,9],&quot;headings&quot;:[&quot;[පඤ්හා වාරය]&quot;,&quot;පඤ්හාවාර විභඞ්ග පාලිය&quot;,&quot;(උපනිස්සය)&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="13-1-9.html">share</i>
  </div>
  <p>කුසලො ධම්මො කුසලස්ස ධම්මස්ස උපනිස්සයපච්චයෙන පච්චයො, ආරම්මණූපනිස්සයො, අනන්තරූපනිස්සයො, පකතූපනිස්සයො.</p>
  <p>ආරම්මණූපනිස්සයො, දානං දත්‍වා සීලං සමාදියිත්‍වා උපොසථකම්මං කත්‍වා තං ගරුං කත්‍වා පච්චවෙක්ඛති, පුබ්බෙ සුචිණ්ණානි ගරු කත්‍වා පච්චවෙක්ඛති. ඣානා වුට්ඨහිත්‍වා ඣානං ගරුං කත්‍වා පච්චවෙක්ඛති, සෙක්ඛා ගොත්‍රභූං ගරුං කත්‍වා පච්චවෙක්ඛන්ති. වොදානං ගරුං කත්‍වා පච්චවෙක්ඛන්ති, සෙක්ඛා මග්ගා වුට්ඨහිත්‍වා මග්ගං ගරුං කත්‍වා පච්චවෙක්ඛන්ති.</p>
  <p>අනන්තරූපනිස්සයො, පුරිමා පුරිමා කුසලා ඛන්‍ධා පච්ඡිමානං පච්ඡිමානං කුසලානං ඛන්‍ධානං උපනිස්සය පච්චයෙන පච්චයො අනුලොමං ගොත්‍රභූස්ස අනුලොමං වොදානස්ස ගොත්‍රභූ මග්ගස්ස වොදානං මග්ගස්ස උපනිස්සයපච්චයෙන පච්චයො.</p>
  <p>පකතූපනිස්සයො, සද්ධං උපනිස්සාය දානං දෙති, සීලං සමාදියති. උපොසථ කම්මං කරොති, ඣානං උප්පාදෙති, විපස්සනං උප්පාදෙති, මග්ගං උප්පාදෙති, අභිඤ්ඤං උප්පාදෙති, සමාපත්තිං උප්පාදෙති. සීලං සුතං චාගං පඤ්ඤං උපනිස්සාය දානං දෙති, සීලං සමාදියති. උපොසථකම්මං කරොති. ඣානං උප්පාදෙති, විපස්සනං උප්පාදෙති, මග්ගං උප්පාදෙති, අභිඤ්ඤං උප්පාදෙති, සමාපත්තිං උප්පාදෙති, සද්ධා සීලං සුතං චාගො පඤ්ඤා සද්ධාය සීලස්ස සුතස්ස චාගස්ස පඤ්ඤාය උපනිස්සය පච්චයෙන පච්චයො.</p>
  <p>පඨමස්ස ඣානස්ස පරිකම්මං පඨමස්ස ඣානස්ස උපනිස්සය පච්චයෙන පච්චයො, දුතියස්ස ඣානස්ස පරිකම්මං දුතියස්ස ඣානස්ස උපනිස්සයපච්චයෙන පච්චයො, තතියස්ස ඣානස්ස පරිකම්මං තතියස්ස ඣානස්ස උපනිස්සයපච්චයෙන පච්චයො, චතුත්‍ථස්ස ඣානස්ස පරිකම්මං චතුත්‍ථස්ස ඣානස්ස උපනිස්සයපච්චයෙන පච්චයො, ආකාසානඤ්චායතනස්ස පරිකම්මං ආකාසානඤ්චායතනස්ස උපනිස්සයපච්චයෙන පච්චයො, විඤ්ඤාණඤ්චායතනස්ස පරිකම්මං විඤ්ඤාණඤ්චායතනස්ස උපනිස්සය පච්චයෙන පච්චයො, ආකිඤ්චඤ්ඤායතනස්ස පරිකම්මං ආකිඤ්චඤ්ඤායතනස්ස උපනිස්සය පච්චයෙන පච්චයො, නෙවසඤ්ඤානාසඤ්ඤායතනස්ස පරිකම්මං නෙවසඤ්ඤානාසඤ්ඤායතනස්ස උපනිස්සය පච්චයෙන පච්චයො.</p>
  <p>පඨමං ඣානං දුතියස්ස ඣානස්ස උපනිස්සය පච්චයෙන පච්චයො, දුතියං ඣානං තතියස්ස ඣානස්ස උපනිස්සය පච්චයෙන පච්චයො, තතියං ඣානං චතුත්‍ථස්ස ඣානස්ස උපනිස්සය පච්චයෙන පච්චයො, චතුත්‍ථං ඣානං ආකාසානඤ්චායතනස්ස ආකාසානඤ්චායතනං විඤ්ඤාණඤ්චායතනස්ස විඤ්ඤාණඤ්චායතනං ආකිඤ්චඤ්ඤායතනස්ස ආකිඤ්චඤ්ඤායතනං නෙවසඤ්ඤානාසඤ්ඤායතනස්ස උපනිස්සය පච්චයෙන පච්චයො. </p>
  <p>දිබ්බස්සචක්ඛුස්ස පරිකම්මං දිබ්බස්සචක්ඛුස්ස උපනිස්සය පච්චයෙන පච්චයො, දිබ්බාය සොතධාතුයා පරිකම්මං දිබ්බාය සොත ධාතුයා උපනිස්සය පච්චයෙන පච්චයො. ඉද්ධිවිධඤාණස්ස පරිකම්මං ඉද්ධිවිධඤාණස්ස උපනිස්සය පච්චයෙන පච්චයො, චෙතොපරියඤාණස්ස පරිකම්මං චොතොපරියඤාණස්ස උපනිස්සය පච්චයෙන පච්චයො, පුබ්බෙනිවාසානුස්සතිඤාණස්ස පරිකම්මං පුබ්බෙනිවාසානුස්සතිඤාණස්ස උපනිස්සය පච්චයෙන පච්චයො, යථාකම්මූපගඤාණස්ස පරිකම්මං යථාකම්මූපඤාණස්ස උපනිස්සය පච්චයෙන පච්චයො, අනාගතංසඤාණස්ස පරිකම්මං අනාගතංසඤාණස්ස උපනිස්සය පච්චයෙන පච්චයො,</p>
  <p>දිබ්බචක්ඛු දිබ්බාය සොතධාතුයා උපනිස්සය පච්චයෙන පච්චයො, දිබ්බසොතධාතු ඉද්ධිවිධඤාණස්ස උපනිස්සය පච්චයෙන පච්චයො, ඉද්ධිවිධඤාණං චෙතොපරියඤාණස්ස උපනිස්සය පච්චයෙන පච්චයො, චෙතොපරියඤාණං පුබ්බෙනිවාසානුස්සතිඤාණස්ස උපනිස්සය පච්චයෙන පච්චයො, පුබ්බෙනිවාසානුස්සති ඤාණං යථාකම්මූපග ඤාණස්ස උපනිස්සය පච්චයෙන පච්චයො. යථාකම්මූපගඤාණං අනාගතංසඤාණස්ස උපනිස්සය පච්චයෙන පච්චයො.</p>
  <p>පඨමස්ස මග්ගස්ස පරිකම්මං පඨමස්ස මග්ගස්ස උපනිස්සය පච්චයෙන පච්චයො, දුතියස්ස මග්ගස්ස පරිකම්මං දුතියස්ස මග්ගස්ස උපනිස්සය පච්චයෙන පච්චයො, තතියස්ස මග්ගස්ස පරිකම්මං තතියස්ස මග්ගස්ස උපනිස්සය පච්චයෙන පච්චයො, චතුත්‍ථස්ස මග්ගස්ස පරිකම්මං චතුත්‍ථස්ස මග්ගස්ස උපනිස්සය පච්චයෙන පච්චයො,</p>
  <p>පඨමො මග්ගො දුතියස්ස මග්ගස්ස උපනිස්සය පච්චයෙන පච්චයො, දුතියො මග්ගො තතියස්ස මග්ගස්ස උපනිස්සය පච්චයෙන පච්චයො, තතියො මග්ගො චතුත්‍ථස්ස මග්ගස්ස උපනිස්සය පච්චයෙන පච්චයො.</p>
  <p>සෙක්ඛා මග්ගං උපනිස්සාය අනුප්පන්නං සමාපත්තිං උප්පාදෙන්ති. උප්පන්නං සමාපජ්ජන්ති, සඞ්ඛාරෙ අනිච්චතො දුක්ඛතො අනත්තතො විපස්සන්ති. මග්ගො සෙක්ඛානං අත්‍ථපටිසම්භිදාය ධම්මපටිසම්භිදාය නිරුත්තිපටිසම්භිදාය පටිභානපටිසම්භිදාය ඨානාඨානකොසල්ලස්ස උපනිස්සය පච්චයෙන පච්චයො.</p>
  <p>කුසලො ධම්මො අකුසලස්ස ධම්මස්ස උපනිස්සය පච්චයෙන පච්චයො, ආරම්මණූපනිස්සයො, පකතූපනිස්සයො.</p>
  <p>ආරම්මණූපනිස්සයො, දානං දත්‍වා සීලං සමාදියිත්‍වා උපොසථකම්මං කත්‍වා තං ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති, පුබ්බෙ සුචිණ්ණානි ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති, ඣානා වුට්ඨහිත්‍වා ඣානං ගරුං කත්‍වා අස්සාදෙති. අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති,</p>
  <p>පකතූපනිස්සයො. සද්ධං උපනිස්සාය මානං ජප්පෙති. දිට්ඨිං ගණ්හාති, සීලං සුතං චාගං පඤ්ඤං උපනිස්සාය මානං ජප්පෙති, දිට්ඨිං ගණ්හාති, සද්ධා සීලං සුතං චාගො පඤ්ඤා රාගස්ස දොසස්ස මොහස්ස මානස්ස දිට්ඨියා පත්‍ථනාය උපනිස්සය පච්චයෙන පච්චයො,</p>
  <p>කුසලො ධම්මො අබ්‍යාකතස්ස ධම්මස්ස උපනිස්සය පච්චයෙන පච්චයො, ආරම්මණූපනිස්සයො, අනන්තරූපනිස්සයො, පකතූපනිස්සයො.</p>
  <p>ආරම්මණූපනිස්සයො, අරහා මග්ගා වුට්ඨහිත්‍වා මග්ගං ගරුං කත්‍වා පච්චවෙක්ඛති.</p>
  <p>අනන්තරූපනිස්සයො, කුසලං වුට්ඨානස්ස මග්ගො ඵලස්ස අනුලොමං සෙක්ඛාය ඵලසමාපත්තියා නිරොධා වුට්ඨහන්තස්ස නෙවසඤ්ඤානාසඤ්ඤායතන කුසලං ඵලසමාපත්තියා උපනිස්සාය පච්චයෙන පච්චයො.</p>
  <p>පකතූපනිස්සයො, සද්ධං උපනිස්සාය අත්තානං ආතාපෙති, පරිතාපෙති, පටියිට්ඨිමූලකං දුක්ඛං පච්චනුභොති, සීලං සුතං චාගං පඤ්ඤං උපනිස්සාය අත්තානං ආතාපෙති, පරිතාපෙති, පටියිට්ඨිමූලකං දුක්ඛං පච්චනුභොති, සද්ධා සීලං සුතං චාගො පඤ්ඤා කායිකස්ස සුඛස්ස කායිකස්ස දුක්ඛස්ස ඵලසමාපත්තියා උපනිස්සය පච්චයෙන පච්චයො, කුසලං කම්මං විපාකස්ස උපනිස්සය පච්චයෙන පච්චයො, අරහා මග්ගං උපනිස්සාය අනුප්පන්නං කිරියාසම්පත්තිං උප්පාදෙති, උප්පන්නං සමාපජ්ජති, සඞ්ඛාරෙ අනිච්චතො දුක්ඛතො අනත්තතො විපස්සති, මග්ගො අරහතො අත්‍ථපටිසම්භිදාය ධම්මපටිසම්භිදාය නිරුත්තිපටිසම්භිදාය පටිභාන පටිසම්භිදාය ඨානාඨානකොසලස්ස උපනිස්සය පච්චයෙන පච්චයො, මග්ගො ඵලසමාපත්තියා උපනිස්සය පච්චයෙන පච්චයො.</p>
  <p>අකුසලො ධම්මො අකුසලස්ස ධම්මස්ස උපනිස්සය පච්චයෙන පච්චයො, ආරම්මණූපනිස්සයො, අනන්තරූපනිස්සයො, පකතූපනිස්සයො. </p>
  <p>ආරම්මණූපනිස්සයො, රාගං ගරුං කත්‍වා අස්සාදෙති, අභිනන්‍දති. තං ගරුං කත්‍වා රාගො උප්පජ්ජති. දිට්ඨි උප්පජ්ජති: දිට්ඨිං ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති:</p>
  <p>අනන්තරූපනිස්සයො, පුරිමා පුරිමා අකුසලා ඛන්‍ධා පච්ඡිමානං පච්ඡිමානං අකුසලානං ඛන්‍ධානං උපනිස්සය පච්චයෙන පච්චයො.</p>
  <p>පකතූපනිස්සයො. රාගං උපනිස්සාය පාණං හනති, අදින්නං ආදියති. මුසා භණති, පිසුණං භණති, ඵරුසං භණති, සමථං පලපති, සන්‍ධිං ඡින්‍දති, නිල්ලොපං හරති, එකාගාරිකං කරොති, පරිපන්ථෙ තිට්ඨති. පරදාරං ගච්ඡති, ගාමඝාතං කරොති, නිගමඝාතං කරොති. මාතරං ජීවිතා වොරොපෙති, පිතරං ජීවිතා වොරොපෙති, අරහන්තං ජීවිතා වොරොපෙති, දුට්ඨෙන චිත්තෙන තථාගතස්ස ලොහිතං උප්පාදෙති. සංඝං භින්‍දති, දොසං උපනිස්සාය මොහං උපනිස්සාය මානං උපනිස්සාය දිට්ඨිං උපනිස්සාය පත්‍ථනං උපනිස්සාය පාණං හනති, -පෙ- සඞ්ඝං භින්‍දති. රාගො දොසො මොහො මානො දිට්ඨි පත්‍ථනා රාගස්ස දොසස්ස මොහස්ස මානස්ස දිට්ඨියා පත්‍ථනාය උපනිස්සය පච්චයෙන පච්චයො, පාණාතිපාතො පාණාතිපාතස්ස උපනිස්සය පච්චයෙන පච්චයො, පාණාතිපාතො ආදින්නාදානස්ස කාමෙසුමිච්ඡාචාරස්ස මුසාවාදස්ස පිසුණාය වාචාය ඵරුසාය වාචාය සම්ඵප්පලාපස්ස අභිජ්ඣාය බ්‍යාපාදස්ස මිච්ඡාදිට්ඨියා උපනිස්සය පච්චයෙන පච්චයො, ආදින්නාදානං ආදින්නාදානනස්ස කාමෙසු මිච්ඡාචාරස්ස මුසාවාදස්ස, සංඛිත්තං. මිච්ඡාදිට්ඨියා පාණාතිපාතස්ස උපනිස්සය පච්චයෙන පච්චයො, චක්කං බන්‍ධිතබ්බං. කාමෙසු මිච්ඡාචාරො මුසාවාදො පිසුණාවාචා, ඵරුසාවාචා සම්පප්පලාපො අභිජ්ඣා බ්‍යාපාදො මිච්ඡාදිට්ඨි මිච්ඡාදිට්ඨියා උපනිස්සය පච්චයෙන පච්චයො, මිච්ඡාදිට්ඨි පාණාතිපාතස්ස ආදින්නාදානස්ස කාමෙසුමිච්ඡාචාරස්ස මුසාවාදස්ස පිසුණායවාචාය ඵරුසාය වාචාය සම්ඵප්පලාපස්ස අභිජ්ඣාය ව්‍යාපාදස්ස උපනිස්සය පච්චයෙන පච්චයො, මාතුඝාති කම්මං මාතුඝාති කම්මස්ස උපනිස්සය පච්චයෙන පච්චයො. මාතුඝාතිකම්මං පීතුඝාති කම්මස්ස උපනිස්සය -පෙ- අරහන්තඝාතිකම්මස්ස රුහිතුප්පාදකම්මස්ස සඞ්ඝභෙදකම්මස්ස නියතමිච්ඡාදිට්ඨියා උපනිස්සය පච්චයෙන පච්චයො, පිතුඝාතිකම්මං පිතුඝාතිකම්මසස්ස අරහන්තඝාතිකම්මසස්ස රුහිතුප්පාද කම්මසස්ස සංඝභෙද කම්මසස්ස නියතමිච්ඡාදිට්ඨියා මාතුඝාති - කම්මස්ස උපනිස්සය පච්චයෙන පච්චයො, -පෙ- අරහන්තඝාතිකම්මං අරහන්ත ඝාතිකම්මස්ස රුහිතුප්පාදකම්මස්ස -පෙ- රුහිතුප්පාදකම්මං රුහිතුප්පාද කම්මස්ස -පෙ- සංඝභෙදකම්මං සංඝභෙදකම්මසස්ස -පෙ- නියතමිච්ඡාදිට්ඨි නියතමිච්ඡාදිට්ඨියා උපනිස්සය පච්චයෙන පච්චයො, නියතමිච්ඡාදිට්ඨි මාතුඝාතිකම්මස්ස උපනිස්සය -පෙ- අරහන්තඝාතිකම්මස්ස රුහිතුප්පාදකම්මස්ස සංඝභෙදකම්මස්ස උපනිස්සය පච්චයෙන පච්චයො, චක්කං කාතබ්බං.</p>
  <p>අකුසලො ධම්මො කුසලස්ස ධම්මස්ස උපනිස්සය පච්චයෙන පච්චයො පකතූපනිස්සයො රාගං උපනිස්සයා දානං දෙති, සීලං සමාදියති, උපොසථකම්මං කරොති, ඣානං උප්පාදෙති, විපස්සනං උප්පාදෙති, මග්ගං උප්පාදෙති, අභිඤ්ඤං උප්පාදෙති, සමාපත්තිං උප්පාදෙති, දොසං මොහං මානා දිට්ඨිං පත්‍ථනං උපනිස්සාය දානං දෙති, සීලං සමාදියති, උපොසථකම්මං කරොති, ඣානං උප්පාදෙති, විපස්සනං උප්පාදෙති, මග්ගං උප්පාදෙති, අභිඤ්ඤං උප්පාදෙති. සමාපත්තිං උප්පාදෙති, රාගො දොසො මොහො මානො දිට්ඨි පත්‍ථනං සද්ධාය සීලස්ස සුතස්ස චාගස්ස පඤ්ඤාය උපනිස්සය පච්චයෙන පච්චයො, පාණං හන්ත්‍වා තස්ස පටිඝාතත්‍ථාය දානං දෙති, සීලං සමාධියති. උපොසථකම්මං කරොති, ඣානං උප්පාදෙති, විපස්සනං උප්පාදෙති, මග්ගං උප්පාදෙති, අභිඤ්ඤං උප්පාදෙති, සමාපත්තිං උප්පාදෙති, අදින්නං ආදියිත්‍වා, මුසා භණිත්‍වා, පිසුනං භණිත්‍වා, ඵරුසං භණිත්‍වා, සම්ඵං පලපිත්‍වා, සන්‍ධිං ඡින්‍ධිත්‍වා. නිල්ලොපං හරිත්‍වා, එකාගාරිකං කරිත්‍වා, පරිපන්ථෙ ඨත්‍වා, පරදාරං ගන්ත්‍වා, ගාමඝාතං කරිත්‍වා, නිගමඝාතං කරිත්‍වා තස්ස පටිඝාතත්‍ථාය දානං දෙති, සීලං සමාදියති, උපොසථකම්මං කරොති, ඣානං උප්පාදෙති, විප්පස්සනං උප්පාදෙති, මග්ගං උප්පාදෙති, අභිඤ්ඤං උප්පාදෙති, සමාපත්තිං උප්පාදෙති, මාතරං ජීවිතා වොරොපෙත්‍වා, තස්ස පටිඝාතත්‍ථාය දානං දෙති, සීලං සමාදියති, උපොසථකම්මං කරොති, පිතරං ජීවිතා වොරොපෙත්‍වා අරහන්තං ජීවිතා වොරොපෙත්‍වා, දුට්ඨෙන චිත්තෙන තථාගතස්ස ලොහිතං උප්පාදෙත්‍වා, සංඝං භින්‍දිත්‍වා, තස්ස පටිඝාතත්‍ථාය දානං දෙති, සීලං සමාදියති, උපොසථකම්මං කරොති:</p>
  <p>අකුසලො ධම්මො අබ්‍යාකතස්ස ධම්මස්ස උපනිස්සය පච්චයෙන පච්චයො, අනන්තරූපනිස්සයො, පකතූපනිස්සයො,</p>
  <p>අනන්තරූපනිස්සයො, අකුසලං වුට්ඨානස්ස උපනිස්සය පච්චයෙන පච්චයො,</p>
  <p>පකතූපනිස්සයො, රාගං උපනිස්සාය අත්තානං ආතාපෙති, පරිතාපෙති, පරියිට්ඨිමූලකං දුක්ඛං පච්චනුභොති. දොසං මොහං මානං දිට්ඨිං පත්‍ථනං උපනිස්සාය අත්තානං ආතාපෙති, පරිතාපෙති, පරියිට්ඨිමූලකං දුක්ඛං පච්චනුභොති, රාගො දොසො මොහො මානො දිට්ඨි පත්‍ථනා කායිකස්ස සුඛස්ස කායිකස්ස දුක්ඛස්ස, ඵලසමාපත්තියා උපනිස්සය පච්චයෙන පච්චයො. අකුසලං කම්මං විපාකස්ස උපනිස්සය පච්චයෙන පච්චයො. </p>
  <p>අබ්‍යාකතො ධම්මො අබ්‍යාකතස්ස ධම්මස්ස උපනිස්සය පච්චයෙන පච්චයො, ආරම්මණූපනිස්සයො, අනන්තරූපනිස්සයො පකතූපනිස්සයො,</p>
  <p>ආරම්මණූපනිස්සයො, අරහා ඵලං ගරුං කත්‍වා පච්චවෙක්ඛති. නිබ්බානං ගරුං කත්‍වා පච්චවෙක්ඛති, නිබ්බානං ඵලස්ස උපනිස්සය පච්චයෙන පච්චයො.</p>
  <p>අනන්තරූපනිස්සයො, පුරිමා පුරිමා විපාකාබ්‍යාකතා කිරියාබ්‍යාකතං ඛන්‍ධා පච්ඡිමානං පච්ඡිමානං විපාකාබ්‍යාකතානං කිරියාබ්‍යාකතානං ඛන්‍ධානං උපනිස්සය පච්චයෙන පච්චයො, භවඞ්ගං ආවජ්ජනාය කිරියං වුට්ඨානස්ස අරහතො අනුලොමං ඵලසමාපත්තියා නිරොධාවුට්ඨහන්තස්ස නෙවසඤ්ඤානාසඤ්ඤායතන කිරියංඵලසමාපත්තියා උපනිස්සය පච්චයෙන පච්චයො.</p>
  <p>පකතූපනිස්සයො කායිකං සුඛං කායිස්ස සුඛස්ස කායිකස්ස දුක්ඛස්ස ඵලසමාපත්තියා උපනිස්සය පච්චයෙන පච්චයො. කායිකං දුක්ඛං කායිකස්ස සුඛස්ස කායිකස්ස දුක්ඛස්ස ඵලසමාපත්තියා උපනිස්සය පච්චයෙන පච්චයො, උතු කායිකස්ස සුඛස්ස කායිකස්ස දුක්ඛස්ස ඵලසමාපත්තියා උපනිස්සය පච්චයෙන පච්චයො. භොජනං කායිකස්ස සුඛස්ස කායිකස්ස දුක්ඛස්ස ඵලසමාපත්තියා උපනිස්සය පච්චයෙන පච්චයො, සෙනාසනං කායිකස්ස සුඛස්ස කායිකස්ස දුක්ඛස්ස ඵලං සමාපත්තියා උපනිස්සය පච්චයෙන පච්චයො, කායිකං සුඛං කායිකං දුක්ඛං උතු භොනං සෙනාසනං කායිකස්ස සුඛස්ස කායිකස්ස දුක්ඛස්ස ඵලසමාපත්තියා උපනිස්සය පච්චයෙන පච්චයො, ඵල සමාපත්ති කායිකස්ස සුඛස්ස උපනිස්සය පච්චයෙන පච්චයො, අරහා කායිකං සුඛං උපනිස්සාය අනුප්පන්නං කිරියා සමාපත්තිං උප්පාදෙති, උප්පන්නං සමාපජ්ජති. සඞ්ඛාරො අනිච්චතො දුක්ඛතො අනත්තතො විපස්සති. කායිකං දුක්ඛං උතුභොජනං සෙනාසනං උපනිස්සාය අනුප්පන්නං කිරියා සමාපත්තිං උප්පාදෙති. උප්පන්නං සමාපජ්ජති. සඞ්ඛාරෙ අනිච්චතො දුක්ඛතො අනත්තතො විපස්සති.</p>
  <p>අබ්‍යාකතො ධම්මො කුසලස්ස ධම්මස්ස උපනිස්සාය පච්චයෙන පච්චයො. ආරම්මණූපනිස්සයො, අනන්තරූපනිස්සයො පකතූපනිස්සයො, </p>
  <p>ආරම්මණූපනිස්සයො, සෙක්ඛා ඵලං ගරුං කත්‍වා පච්චවෙක්ඛන්ති, නිබ්බානං ගරුං කත්‍වා පච්චවෙක්ඛන්ති, නිබ්බානං ගොත්‍රභූස්ස වොදානස්ස මග්ගස්ස උපනිස්සය පච්චයෙන පච්චයො.</p>
  <p>අනන්තරූපනිස්සයො, ආවජ්ජනා කුසලානං ඛන්‍ධානං උපනිස්සය පච්චයෙන පච්චයො.</p>
  <p>පකතූපනිස්සයො, කායිකං සුඛං උපනිස්සාය දානං දෙති, සීලං සමාදියති, උපොසථකම්මං කරොති, ඣානං උප්පාදෙති, විපස්සනං උප්පාදෙති, මග්ගං උප්පාදෙති, අභිඤ්ඤං උප්පාදෙති, සමාපත්තිං උප්පාදෙති. කායිකං දුක්ඛං උතු භොජනං, සෙනාසනං උපනිස්සාය දානං දෙති, සීලං සමාදියති, උපොසථකම්මං කරොති, ඣානං උප්පාදෙති, විපස්සනං උප්පාදෙති, මග්ගං උප්පාදෙති. අභිඤ්ඤං උප්පාදෙති, සමාපත්තිං උප්පාදෙති, කායිකං සුඛං කායිකං දුක්ඛං උතු භොජනං සෙනාසනං සද්ධාය සීලස්ස සුතස්ස චාගස්ස පඤ්ඤාය උපනිස්සය පච්චයෙන පච්චයො.</p>
  <p>අබ්‍යාකතො ධම්මො අකුසලස්ස ධම්මස්ස උපනිස්සයපච්චයෙන පච්චයො, ආරම්මණූපනිස්සයො, අනන්තරූපනිස්සයො, පකතූපනිස්සයො.</p>
  <p>ආරමම්ණූපනිස්සයො, චක්ඛුං ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති, දිට්ඨි උප්පජ්ජති, සොතං ඝානං ජිව්හං කායං රූපෙ සද්දෙ ගන්‍ධෙ රසෙ ඵොට්ඨබ්බෙ වත්‍ථුං විපාකාබ්‍යාකතෙ කිරියාබ්‍යාකතෙ ඛන්‍ධෙ ගරුං කත්‍වා අස්සාදෙති, අභිනන්‍දති, තං ගරුං කත්‍වා රාගො උප්පජ්ජති දිට්ඨි උප්පජ්ජති.</p>
  <p>අනන්තරූපනිස්සයො, ආවජ්ජනා අකුසලානං ඛන්‍ධානං උපනිස්සය පච්චයෙන පච්චයො.</p>
  <p>පකතූපනිස්සයො, කායිකං සුඛං උපනිස්සාය පාණං හනති, අදින්නං ආදියති, මුසා භණති, පිසුණං භණති, ඵරුසං භණති, සම්ඵං පලපති, සන්‍ධිං ඡින්‍දති, නිල්ලොපං හරති, එකාගාරිකං කරොති. පරිපන්‍ථෙ තිට්ඨති, පරදාරං ගච්ඡති, ගාමඝාතං කරොති, නිගමඝාතං කරොති, මාතරං ජීවිතා වොරොපෙති, පිතරං ජීවිතා වොරොපෙති, අරහන්තං ජීවිතා වොරොපෙති, දුට්ඨෙන චිත්තෙන තථාගතස්ස ලොහිතං උප්පාදෙති, සංඝා භින්‍දති. කායිකං දුක්ඛං උතු භොජනං සෙනාසනං උප්පනිස්සාය පාණං හනති, සංඛිත්තං. සංඝං භින්‍දති, කායිකං සුඛං කායිකං දුක්ඛං උතු භොජනං සෙනාසනං රාගස්ස දොසස්ස මොහස්ස මානස්ස දිට්ඨියා පත්‍ථනාය උපනිස්සය පච්චයෙන පච්චයො.</p>
  <nav class="bottom"><a class="button prev" href="13-1-8.html"><i class="material-icons">arrow_back</i>(නිස්සය)</a><a class="button next" href="13-1-10.html">(පුරෙජාත) <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>