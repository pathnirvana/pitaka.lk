<!DOCTYPE html>
<html>
<head>
    <meta charset="UTF-8">
    <title>සංසට්ඨ පච්චනීයානුලෝම වාර සන්නය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="සංසට්ඨ පච්චනීයානුලෝම වාර සන්නය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#11-12"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="11.html">[සංසට්ඨ වාරය]</a></nav>
  <div class="heading-bar">
    <h2>සංසට්ඨ පච්චනීයානුලෝම වාර සන්නය</h2><i class="material-icons star-icon undefined" data-bookmark="{&quot;ids&quot;:[11,12],&quot;headings&quot;:[&quot;[සංසට්ඨ වාරය]&quot;,&quot;සංසට්ඨ පච්චනීයානුලෝම වාර සන්නය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="11-12.html">share</i>
  </div>
  <p>පච්චයානුලෝම පච්චනීය වාරයට අනතුරු ව පච්චය පච්චනීයානුලෝම වාරය වදාළ සේක. වාරව්‍යවස්ථාව පටිච්චවාරයෙහි මෙනි. </p>
  <p>න හේතුමූලක ආරම්මණ දුකයෙහි මෝහමූලද්වයයෙහි මෝහ වර්ජිත සහේතුක ප්‍රවෘත්ති ප්‍රතිසන්‍ධිනාමස්කන්‍ධයෝ ආරම්මණ ප්‍රත්‍යයාගේ ප්‍රත්‍යයෝත්පන්න පමණක් වී න හේතු ප්‍රත්‍යයා ගේ ප්‍රත්‍යයෝත්පන්න නොවීමෙන් න හේතුප්‍රත්‍යය බැහැර කෙරෙති. එබැවින් අනුලෝමයෙහි “හෙතුපච්චයා ආරම්මණෙ තීණි”යි වදාළ සේක. </p>
  <p>න හේතුප්‍රත්‍යයා ගේ ප්‍රත්‍යයෝත්පන්න පමණක් වී ආරම්මණ ප්‍රත්‍යයා ගේ ප්‍රත්‍යයෝත්පන්න නො වන ධර්‍මයක් නැත්තේ ය. එබැවින් පච්චනීයයෙහි “නහෙතුපච්චයා න ආරම්මණෙ” යනාදිය නොවදාළ සේක.</p>
  <p>න හේතු ආරම්මණ ප්‍රත්‍යය දෙක්හි ම ප්‍රත්‍යයෝත්පන්න නො වන ධර්‍ම ද නැත්තේ ය. එබැවින් අනුලෝමපච්චනීයයෙහි “හෙතුපච්චයා න ආරම්මණෙ” යනාදිය නො වදාළ සේක.</p>
  <p>මෝහමූලද්වයෙහි මෝහය ය අහේතුක ප්‍රවෘත්ති ප්‍රතිසන්‍ධි නාමස්කන්‍ධයෝ ය යන මොවුහු න හෙතු ආරම්මණ දෙක්හි ම ප්‍රත්‍යයෝත්පන්නයෝ ය. එබැවින් මේ පච්චනීයානුලෝමයෙහි “න හෙතුපච්චයා ආරම්මණෙ ද්වෙ” යනු වදාළ සේක.</p>
  <p>අනන්තරාදි ප්‍රත්‍යයන් හා යෙදෙන වාරයෝ කියන ලද ක්‍රමය අනුව විස්තර කළ යුත්තාහු ය. මේ වාරයෙහි පච්චනීය වශයෙන් යෙදෙන්නෝ හේතු අධිපති ආදි නාමධර්‍ම සියල්ල ම ප්‍රත්‍යයෝත්පන්න භාවයෙන් නො ගන්නා ප්‍රත්‍යය දශය ය. පශ්චාජ්ජාතයෙන් අන්‍ය ප්‍රත්‍යය තෙවිස්ස අනුලෝම වශයෙන් යෙදේ.</p>
  <p><b>නහෙතුපච්චයා න අධිපතිපච්චයා ආරම්මණෙ ද්වෙ</b>, අභිධෙය දුක වාරයෙහි මෙනි. න හෙතුප්චචයා න අධිපතිපච්චයා න පුරෙජාතපච්චයා <b>ආරම්මණෙ ද්වෙ,</b> අභිධෙය අරූපභූමියෙහි මෝහ මූලද්වයෙහි මෝහය ය මනෝද්වාරාවජ්ජනය ය අහේතුක ප්‍රතිසන්‍ධි නාමස්කන්‍ධයෝ ය යන මොහු ය. න හෙතුපච්චයා න අධිපතිපච්චයා න පුරෙජාතපච්චයා න පච්ඡාජාත පච්චයා න ආසෙවන පච්චයා <b>ආරම්මණෙ තීණි,</b> අභිධෙය අරූපභූමියෙහි මෝහමූල ප්‍රථමජවනයේ මෝහය ය මනෝද්වාරාවජ්ජනයය අහේතුක ප්‍රතිසන්‍ධීහු ය යන නාමස්කන්‍ධයෝ ය. න හෙතුපච්චයා න අධිපතිපච්චයා න පුරෙජාතපච්චයා න පච්ඡාජාතපච්චයා න ආසෙවන පච්චයා කම්මපච්චයා <b>ආරම්මණෙ එකං.</b> අභිධෙය අරූප භූමියේ මනෝද්වාරාවජ්ජනයේ චේතනාව ය. න හේතුමූලක දුකාදිය නිමි.</p>
  <p>න අධිපතිපච්චයා <b>හෙතුයා තීණි.</b> අභිධෙය උදුරනු. <b>ආරම්මණෙ තීණි,</b> අභිධෙය අධිපති ලැබෙන තන්හි අධිපතිධර්‍මයෝ ය, අධිපති නො ලැබෙන අවස්ථාවෙහි අකුශල අහේතුක ක්‍රියා මහාකුශල මහාක්‍රියා ලෞකිකවිපාක ප්‍රවෘත්ති ප්‍රතිසන්‍ධි නාමස්කන්‍ධයෝ ය. රූප හැර නාමධර්‍ම පමණක් ගනිමින් පටිච්චවාරය අනුව සියල්ල විස්තර කරනු.</p>
  <p>න පුරෙජාත න පච්ඡාජාත න ආසෙවන න කම්ම න විපාක න ඣාන න මග්ග න විප්පයුත්ත මූලකාදිය ද රූපයන් නො ගෙන පටිච්චවාරය අනුව විස්තර කරනු.</p>
  <div class="centered">
    <p>සංසට්ඨවාරය නිමි.</p>
  </div>
  <nav class="bottom"><a class="button prev" href="11-11.html"><i class="material-icons">arrow_back</i>සංසට්ඨ පච්චය පච්චනීයානුලෝම වාර පාලිය</a><a class="button next" href="12.html">[සම්පයුත්ත වාරය] <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>