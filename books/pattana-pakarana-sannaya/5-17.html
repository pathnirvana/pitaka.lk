<!DOCTYPE html>
<html>
<head>
    <meta charset="UTF-8">
    <title>17. ධ්‍යාන ප්‍රත්‍යය නිර්‍දෙශය - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="17. ධ්‍යාන ප්‍රත්‍යය නිර්‍දෙශය - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#5-17"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="5.html">ප්‍රත්‍යය නිර්‍දෙශවාරය</a></nav>
  <div class="heading-bar">
    <h2>17. ධ්‍යාන ප්‍රත්‍යය නිර්‍දෙශය</h2><i class="material-icons star-icon undefined" data-bookmark="{&quot;ids&quot;:[5,17],&quot;headings&quot;:[&quot;ප්‍රත්‍යය නිර්‍දෙශවාරය&quot;,&quot;17. ධ්‍යාන ප්‍රත්‍යය නිර්‍දෙශය&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="5-17.html">share</i>
  </div>
  <div class="subhead">
    <p>පදාර්‍ථ:</p>
  </div>
  <p>ඣානඞ්ගානි, ධ්‍යානාඞ්ගයෝ: ඣානසම්පයුත්තකානං, ධ්‍යානයන් හා සම්ප්‍රයුක්ත වූ: ධම්මානං, ද්විපඤ්චවිඥාන වර්ජිත සිත් එකුන් අසූව ය චෛතසික දෙපනස ය යන මොවුන්ට ද: තංසමුට්ඨානානං, ඒ ධ්‍යාන සම්ප්‍රයුක්ත චිත්තචෛතසිකයන් නිසා උපදනා වූ: රූපානඤ්ච, චිත්තජරූප ප්‍රතිසන්‍ධි කර්‍මජ රූපයන්ට ද: ඣාන පච්චයෙන පච්චයො. </p>
  <div class="subhead">
    <p>අභිධෙයාර්‍ථ:</p>
  </div>
  <p><b>“ඣානඞ්ගානි”</b> යන කර්‍තෘපාඨයෙන් ධ්‍යානාඞ්ගධර්‍ම පස වූ ප්‍රත්‍යය ධර්‍මය ද, සම්ප්‍රදානපාඨයෙන් ද්විපඤ්ච විඥාන වර්ජිත සිත් එකුන් අසූව ය, චෛතසික දෙපනස ය, චිත්තජරූපයෝ ය, ප්‍රතිසන්‍ධි කර්‍මජ රූපයෝ ය යන ප්‍රත්‍යයෝත්පන්නයන් ද දැක්වූ සේක.</p>
  <p>කරණපාඨයෙන් සුදුසු පරිදි එක් වර ලැබෙන ඣාන, සහජාත, නිස්සය, විපාක, ඉන්‍ද්‍රිය, මග්ග, සම්පයුත්ත, විප්පයුත්ත, අත්‍ථි, අවිගත යන ප්‍රත්‍යය ශක්ති දොළොස අතුරෙන් ධ්‍යාන සඞ්ඛ්‍යාත ශක්ති විශේෂයෙන් උපකාර වීම දැක්වූ සේක.</p>
  <p>නොහොත් සම්ප්‍රයුක්තස්කන්‍ධයන්ට හා චිත්තජරූප ප්‍රතිසන්‍ධි කර්‍මජ රූපයන්ට ප්‍රත්‍යය වන ධ්‍යානාඞ්ග ධර්‍මයෝ වෙත් නම්, ඣාන, සහජාත, නිස්සය, අත්‍ථි, අවිගත යන ශක්ති පස අතුරෙන් -පෙ- වීම ද, (අවිපාක ඝටනා සතර හා සවිපාක ඝටනා සතර අනුව විස්තර කරනු.)</p>
  <p>සම්ප්‍රයුක්තස්කන්‍ධයන්ට හා චිත්තජරූප ප්‍රතිසන්‍ධි කර්‍මජ රූපයන්ට ද ප්‍රත්‍යය වන වේදනා ඒකග්තතා දෙක වේ නම්, ඣාන, සහජාත, නිස්සය, ඉන්‍ද්‍රිය, අත්‍ථි, අවිගත යන ශක්ති සය අතුරෙන් -පෙ- වීම ද, (ඝටනා නවය අනුව විස්තර කරනු.)</p>
  <p>සම්ප්‍රයුක්තස්කන්‍ධයන්ට හා චිත්තජ ප්‍රතිසන්‍ධි කර්‍මජ රූපයන්ට ප්‍රත්‍යය වන විතක්ක ඒකග්ගතා වේ නම් ඣාන, සහජාත, නිස්සය, මග්ග, අත්‍ථි, අවිගත යන සය අතුරෙන් -පෙ- වීම ද, (ඝටනා නවය අනුව විස්තර කරනු.)</p>
  <p>සම්ප්‍රයුක්තස්කන්‍ධයන්ට හා චිත්තජ ප්‍රතිසන්‍ධි කර්‍මජ රූපයන්ට ප්‍රත්‍යය වන ඒකග්ගතාව වේ නම්, ඣාන, සහජාත, නිස්සය, ඉන්‍ද්‍රිය, මග්ග, අත්‍ථි, අවිගත යන ශක්ති සත අතුරෙන් -පෙ- වීම ද, දැක්වූ සේක. (ඝටනා නවය අනුව විස්තර කරනු.)</p>
  <div class="subhead">
    <p>විශේෂ කරුණු:</p>
  </div>
  <p>“පඤ්චන්නං පන විඤ්ඤාණ කායානං අභිනිපාත මත්තත්තා තෙසු විජ්ජමානා පි උපෙක්ඛා සුඛදුක්ඛානි උපනිජ්ඣානාකාරස්ස අභාවතො ඣානඞ්ග න උද්ධට මෙව” යනු අටුවා යි.</p>
  <nav class="bottom"><a class="button prev" href="5-16.html"><i class="material-icons">arrow_back</i>16. ඉන්‍ද්‍රිය ප්‍රත්‍යය නිර්‍දෙශය</a><a class="button next" href="5-18.html">18. මාර්‍ග ප්‍රත්‍යය නිර්‍දෙශය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>