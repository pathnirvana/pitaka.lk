<!DOCTYPE html>
<html>
<head>
    <meta charset="UTF-8">
    <title>(ආරම්මණ) - පට්ඨාන මහා පකරණ සන්නය</title>
    <meta name="description" content="පට්ඨාන මහා පකරණ සන්නය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="(ආරම්මණ) - පට්ඨාන මහා පකරණ සන්නය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="pattana-pakarana-sannaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#13-1-2"><i class="material-icons">toc</i>පට්ඨාන මහා පකරණ සන්නය</a><i class="material-icons">navigate_next</i><a class="button" href="13.html">[පඤ්හා වාරය]</a><i class="material-icons">navigate_next</i><a class="button" href="13-1.html">පඤ්හාවාර විභඞ්ග පාලිය</a></nav>
  <div class="heading-bar">
    <h3>(ආරම්මණ)</h3><i class="material-icons star-icon undefined" data-bookmark="{&quot;ids&quot;:[13,1,2],&quot;headings&quot;:[&quot;[පඤ්හා වාරය]&quot;,&quot;පඤ්හාවාර විභඞ්ග පාලිය&quot;,&quot;(ආරම්මණ)&quot;],&quot;book&quot;:{&quot;name&quot;:&quot;පට්ඨාන මහා පකරණ සන්නය&quot;,&quot;folder&quot;:&quot;pattana-pakarana-sannaya&quot;}}">star_outline</i><i class="material-icons share-icon" file-name="13-1-2.html">share</i>
  </div>
  <p>කුසලො ධම්මො කුසලස්ස ධම්මස්ස ආරම්මණපච්චයෙන පච්චයො දානං දත්‍වා සීලං සමාදියිත්‍වා, උපොසථකම්මං කත්‍වා, තං පච්චවෙක්ඛති. පුබ්බෙ සුචිණ්ණානි පච්චවෙක්ඛති. ඣානා වුට්ඨහිත්‍වා ඣානං පච්චවෙක්ඛති. සෙක්ඛා ගොත්‍රභුං පච්චවෙක්ඛති, වොදානං පච්චවෙක්ඛන්ති, සෙක්ඛා මග්ගා වුට්ඨහිත්‍වා මග්ගං පච්චවෙක්ඛති, සෙක්ඛා වා පුථුජ්ජනා වා කුසලං අනිච්චතො දුක්ඛතො අනත්තතො විපස්සන්ති, චෙතොපරිය ඤාණෙන කුසලචිත්ත සමඞ්ගිස්ස චිත්තං ජානන්ති, ආකාසානඤ්චායතන කුසලං විඤ්ඤාණඤ්චායතන කුසලස්ස ආරම්මණපච්චයෙන පච්චයො, ආකිඤ්චඤ්ඤායතන කුසලං නෙවසඤ්ඤානාසඤ්ඤායතන කුසලස්ස ආරම්මණපච්චයෙන පච්චයො, කුසලා ඛන්‍ධා ඉද්ධිවිධ ඤාණස්ස චෙතොපරියඤාණස්ස පුබ්බෙනිවාසානුස්සති ඤාණස්ස යථාකම්මූපගඤාණස්ස අනාගතංසඤාණස්ස ආරම්මණපච්චයෙන පච්චයො.</p>
  <p>කුසලො ධම්මො අකුසලස්ස ධම්මස්ස ආරම්මණපච්චයෙන පච්චයො, දානං දත්‍වා සීලං සමාදියිත්‍වා උපොසථකම්මං කත්‍වා තං අස්සාදෙති, අභිනන්‍දති, තං ආරබ්භ රාගො උප්පජ්ජති. දිට්ඨි උප්පජ්ජති. විචිකිච්ඡා උප්පජ්ජති, උද්ධච්චං උප්පජ්ජති. දොමනස්සං උප්පජ්ජති, පුබ්බෙ සුචිණ්ණානි අස්සාදෙති, අභිනන්‍දති. තං ආරබ්භ රාගො උප්පජ්ජති, දිට්ඨි උප්පජ්ජති. විචිකිච්ඡා උප්පජ්ජති, උද්ධච්චං උප්පජ්ජති, දොමනස්සං උප්පජ්ජති, ඣානා වුට්ඨහිත්‍වා ඣානං අස්සාදෙති. අභිනන්‍දති, තං ආරබ්භ රාගො උප්පජ්ජති, දිට්ඨි උප්පජ්ජති, විචිකිච්ඡා උප්පජ්ජති, උද්ධච්චං උප්පජ්ජති. ඣානෙ පරිහීනෙ විප්පටිසාරිස්ස දොමනස්සං උප්පජ්ජති.</p>
  <p>කුසලො ධම්මො අබ්‍යාකතස්ස ධම්මස්ස ආරම්මණපච්චයෙන පච්චයො, අරහා මග්ගා වුට්ඨහිත්‍වා මග්ගං පච්චවෙක්ඛති. පුබ්බෙ සුචිණ්ණානි පච්චවෙක්ඛති, කුසලං අනිච්චතො දුක්ඛතො අනත්තතො විපස්සති, චෙතොපරියඤාණෙන කුසලචිත්ත සමඞ්ගිස්ස චිත්තං ජානාති. සෙක්ඛා වා පුථුජ්ජනා වා කුසලං අනිච්චතො දුක්ඛතො අනත්තතො විපස්සන්ති, කුසලෙ නිරුද්ධෙ විපාකො තදාරම්මණතා උප්පජ්ජති, කුසලං අස්සාදෙති. අභිනන්‍දති. තං ආරබ්භ රාගො උප්පජ්ජති, දිට්ඨි උප්පජ්ජති, විචිකිච්ඡා උප්පජ්ජති, උද්ධච්චං උප්පජ්ජති. දොමනස්සං උප්පජ්ජති, අකුසලෙ නිරුද්ධෙ විපාකො තදාරම්මණතා උප්පජ්ජති, ආකාසානඤ්චායතන කුසලං විඤ්ඤාණඤ්චායතන විපාකස්ස ච කිරියස්ස ච ආරම්මණපච්චයෙන පච්චයො, ආකිඤ්චඤ්ඤායතන කුසලං නෙවසඤ්ඤානාසඤ්ඤායතන විපාකස්ස ච කිරියස්ස ච ආරම්මණපච්චයෙන පච්චයො, කුසලා ඛන්‍ධා චොතොපරියඤාණස්ස පුබ්බෙනිවාසානුස්සතිඤාණස්ස යථාකම්මූපගඤාණස්ස අනාගතංසඤාණස්ස ආවජ්ජනාය ආරම්මණපච්චයෙන පච්චයො.</p>
  <p>අකුසලො ධම්මො අකුසලස්ස ධම්මස්ස ආරම්මණපච්චයෙන පච්චයො, රාගං අස්සාදෙති. අභිනන්‍දති. තං ආරබ්භ රාගො උප්පජ්ජති. දිට්ඨි උප්පජ්ජති. විචිකිච්ඡා උප්පජ්ජති, උද්ධච්චං උප්පජ්ජති, දොමනස්සං උප්පජ්ජති, දිට්ඨිං අස්සාදෙති, අභිනන්‍දති, තං ආරබ්භ රගො උප්පජ්ජති, දිට්ඨි උප්පජ්ජති. විචිකිච්ඡා උප්පජ්ජති, උද්ධච්චං උප්පජ්ජති, දොමනස්සං උප්පජ්ජති, විචිකිච්ඡං ආරබ්භ විචිකිච්ඡා උප්පජ්ජති, දිට්ඨි උප්පජ්ජති, උද්ධච්චං උප්පජ්ජති, දොමනස්සං උප්පජ්ජති, උද්ධච්චං ආරබ්භ උද්ධච්චං උප්පජ්ජති, දිට්ඨි උප්පජ්ජති, විචිකිච්ඡා උප්පජ්ජති, දොමනස්සං උප්පජ්ජති, දොමනස්සං ආරබ්භ දොමනස්සං උප්පජ්ජති, දිට්ඨි උප්පජ්ජති, විචිකිච්ඡා උප්පජ්ජති, උද්ධච්චං උප්පජ්ජති,</p>
  <p>අකුසලො ධම්මො කුසලස්ස ධම්මස්ස ආරම්මණපච්චයෙන පච්චයො; සෙක්ඛා පහීනෙ කිලෙසෙ පච්චවෙක්ඛන්ති, වික්ඛම්භිතෙ කිලෙසෙ පච්චවෙක්ඛන්ති, පුබ්බෙ සමුදාචිණ්ණෙ කිලෙසෙ ජානන්ති, සෙක්ඛා වා, පුථුජ්ජනා වා අකුසලං අනිච්චතො දුක්ඛතො අනත්තතො විපස්සන්ති. චෙතොපරියඤාණෙන අකුසලචිත්ත සමඞ්ගිස්ස චිත්තං ජානන්ති. අකුසලා ඛන්‍ධා චෙතොපරියඤාණස්ස පුබ්බෙනිවාසානුස්සතිඤාණස්ස යථාකම්මූපගඤාණස්ස අනාගතංසඤාණස්ස ආරම්මණ පච්චයෙන පච්චයො.</p>
  <p>අකුසලො ධම්මො අබ්‍යාකතස්ස ධම්මස්ස ආරම්මණපච්චයෙන පච්චයො. අරහා පහීනෙ කිලෙසෙ පච්චවෙක්ඛති, පුබ්බෙ සමුදාචිණ්ණෙ කිලෙසෙ ජානාති: අකුසලං අනිච්චතො දුක්ඛතො අනත්තතො විපස්සති චෙතොපරියඤාණෙන අකුසල චිත්තසමඞ්ගිස්ස චිත්තං ජානාති සෙක්ඛා වා පුථුජ්ජනා වා අකුසලං අනිච්චතො දුක්ඛතො අනත්තතො විපස්සන්ති; කුසලෙ නිරුද්ධෙ විපාකො තදාරම්මණතා උප්පජ්ජති, අකුසලං අස්සාදෙති අභිනන්‍දති. තං ආරබ්භ රාගො උප්පජ්ජති. දිට්ඨි උප්පජ්ජති, විචිකිච්ඡා උප්පජ්ජති උද්ධච්චං උප්පජ්ජති, දොමනස්සං උප්පජ්ජති, අකුසලෙ නිරුද්ධෙ විපාකො තදාරම්මණතා උප්පජ්ති, අකුසලා ඛන්‍ධා චෙතොපරියඤාණස්ස පුබ්බෙනිවාසානුස්සති ඤාණස්ස යථාකම්මූපග ඤාණස්ස අනාගතංස ඤාණස්ස ආවජ්ජනාය ආරම්මණපච්චයෙන පච්චයො.</p>
  <p>අබ්‍යාකතො ධම්මො අබ්‍යාකතස්ස ධම්මස්ස ආරම්මණපච්චයෙන පච්චයො. අරහා ඵලං පච්චවෙක්ඛති, නිබ්බානං පච්චවෙක්ඛති, නිබ්බානං ඵලස්ස ආවජ්ජනාය ආරම්මණපච්චයෙන පච්චයො, අරහා චක්ඛුං අනිච්චතො දුක්ඛතො අනත්තතො විපස්සති, සොතං, ඝානං, ජිව්හං, කායං, රූපෙ, සද්දෙ, ගන්‍ධෙ, රසෙ, ඵොට්ඨබ්බෙ, වත්‍ථුං විපාකාබ්‍යාකතෙ කිරියාබ්‍යාකතෙ ඛන්‍ධෙ අනිච්චතො දුක්ඛතො අනත්තතො විපස්සති, දිබ්බෙන චක්ඛුනා රූපං පස්සති. දිබ්බාය සොතධාතුයා සද්දං සුණාති, චෙතොපරියඤාණෙන විපාකාබ්‍යාකත කිරියාබ්‍යාකත චිත්තසමඞ්ගිස්ස චිත්තං ජානාති, ආකාසානඤ්චායතන කිරියං විඤ්ඤාණඤ්චායතන කිරියස්ස ආරම්මණපච්චයෙන පච්චයො, ආකිඤ්චඤ්ඤායතන කිරියං නෙවසඤ්ඤානාසඤ්ඤායතන කිරියස්ස ආරම්මණපච්චයෙන පච්චයො. රූපායතනං චක්ඛුවිඤ්ඤාණස්ස ආරම්මණපච්චයෙන පච්චයො. සද්දායතනං සොතවිඤ්ඤාණස්ස, ගන්‍ධායතනං ඝානවිඤ්ඤාණස්ස රසායතනං ජිව්හාවිඤ්ඤාණස්ස, ඵොට්ඨබ්බායතනං කායවිඤ්ඤාණස්ස ආරම්මණපච්චයෙන පච්චයො. අබ්‍යාකතා ඛන්‍ධා ඉද්ධිවිධ ඤාණස්ස, චෙතොපරියඤාණස්ස, පුබ්බෙනිවාසානුස්සති ඤාණස්ස, අනාගතංස ඤාණස්ස ආවජ්ජනාය ආරම්මණපච්චයෙන පච්චයො.</p>
  <p>අබ්‍යාකතො ධම්මො කුසලස්ස ධම්මස්ස ආරම්මණපච්චයෙන පච්චයො. සෙක්ඛා ඵලං පච්චවෙක්ඛන්ති නිබ්බානං පච්චවෙක්ඛන්ති, නිබ්බානං ගොත්‍රභුස්ස වොදානස්ස මග්ගස්සආරම්මණපච්චයෙන පච්චයො, සෙක්ඛා වා පුථුජ්ජනා වා චක්ඛුං අනිච්චතො දුක්ඛතො අනත්තතො, විපස්සන්ති, සොතං, ඝානං, ජිව්හං, කායං, රූපෙ, සද්දෙ, ගන්‍ධෙ, රසෙ, ඵොට්ඨබ්බෙ, වත්‍ථුං විපාකාබ්‍යාකතෙ කිරියාබ්‍යාකතෙ ඛන්‍ධෙ අනිච්චතො දුක්ඛතො අනත්තතො විපස්සන්ති, දිබ්බෙන චක්ඛුනා රූපං පස්සන්ති, දිබ්බාය සොතධාතුයා සද්දං සුණන්ති, චෙතොපරියඤාණෙන විපාකාබ්‍යාකත කිරියාබ්‍යාකත චිත්තසමඞ්ගිස්ස චිත්තං ජානන්ති, අබ්‍යාකතං ඛන්‍ධා ඉද්ධිවිධඤාණස්ස චෙතොපරියඤාණස්ස; පුබ්බෙනාවාසානුස්සතිඤාණස්ස; අනාගතංස ඤාණස්ස, ආරම්මණපච්චයෙන පච්චයො,</p>
  <p>අබ්‍යාකතො ධම්මො අකුසලස්ස ධම්මස්ස ආරම්මණපච්චයෙන පච්චයො, චක්ඛුං අස්සාදෙති, අභිනන්‍දති, තං ආරබ්භ රාගො උප්පජ්ජති, දිට්ඨි උප්පජ්ජති, විචිකිච්ඡා උප්පජ්ජති, උද්ධච්චං උප්පජ්ජති, දොමනස්සං උප්පජ්ජති. සොතං, ඝානං, ජිව්හං, කායං, රූපෙ, සද්දෙ, ගන්‍ධෙ, රසෙ, ඵොට්ඨබ්බෙ, වත්‍ථුං. විපාකාබ්‍යාකතෙ කිරියාබ්‍යාකතෙ ඛන්‍ධෙ අස්සාදෙති, අභිනන්‍දති, තං ආරබ්භ රාගො උප්පජ්ජති, දිට්ඨි උප්පජ්ජති, විචිකිච්ඡා උප්පජ්ජති, උද්ධච්චං උප්පජ්ජති, දොමනස්සං උප්පජ්ජති.</p>
  <nav class="bottom"><a class="button prev" href="13-1-1.html"><i class="material-icons">arrow_back</i>[හේතු]</a><a class="button next" href="13-1-3.html">(අධිපති) <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>