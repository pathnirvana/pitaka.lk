<!DOCTYPE html>
<html>
<head>
    <meta charset="UTF-8">
    <title>රන්දෙණේ ගාථා - පුණ්‍යෝපදේශය</title>
    <meta name="description" content="පුණ්‍යෝපදේශය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="රන්දෙණේ ගාථා - පුණ්‍යෝපදේශය"> <!--For facebook link previews -->
    <meta property="og:image" content="https://2img.now.sh/රන්දෙණේ ගාථා - පුණ්‍යෝපදේශය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="පුණ්‍යෝපදේශය - රේරුකානේ චන්දවිමල හිමි" />
    <meta property="og:image" content="https://2img.now.sh/රන්දෙණේ ගාථා - පුණ්‍යෝපදේශය.png?theme=dark&fontFamily=arundathee&fontSize=180px" />
    <meta name="author" content="පුණ්‍යෝපදේශය - රේරුකානේ චන්දවිමල හිමි" />
</head>
<body>
    <article>
    <h1 style="display: none;">රන්දෙණේ ගාථා - පුණ්‍යෝපදේශය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/රන්දෙණේ ගාථා - පුණ්‍යෝපදේශය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="punyopadeshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#39-31"><i class="material-icons" mat-icon="toc"></i>පුණ්‍යෝපදේශය</a><i class="material-icons" mat-icon="navigate_next"></i><a class="button" href="39.html">බෞද්ධ ආරක්ෂා විධි</a></nav><div class="heading-bar"><h2>රන්දෙණේ ගාථා</h2><i class="material-icons share-icon" mat-icon="share" file-name="39-31.html"></i></div><p>තථාගතයන් වහන්සේගේ ශ්‍රී දේහය තැන්පත් කර තිබූ රන්දෙන හා සඳුන් දර සෑය විවෘත කිරීම සඳහාත්, නැවත වැසිම සඳහාත්, සෑයට ගිනි ගැන්වීම සඳහාත් මහාකාශ්‍යප මහ රහතන් වහන්සේ විසින් වදාළ මහානුභාව සම්පන්න ගාථා ඇත. ඒවායින් දොරවල් ඇරීම ආදී නොයෙක් හාස්කම් කළ හැකි යයි සිතා ඒ ගාථා බොහෝ දෙනා සොයති. එබඳු ගාථා කොටසක් ඇති බව අපේ බණ පොත්වල නම් සඳහන් වී නොමැත. රහතන් වහන්සේලා ප්‍රාතිහාර්ය කරන්නේ ගාථාවල මන්ත්‍රවල බලයකින් නොව උන්වහන්සේලාගේ ධ්‍යාන බලයෙනි. මහකසුප් තෙරුන් වහන්සේ රන්දෙන විවෘත කළේ ද ධ්‍යාන බලයෙනි. ඒ බව  මහාපරිනිර්වාණ සූත්‍ර අටුවාවෙහි මෙසේ දැක්වේ.</p><p><b>ථෙරො කිර චිතකං පදක්ඛිණං කත්වා ආවජ්ජෙන්තො ‘ව සල්ලඛෙසි. ඉමස්මිං ඨානෙ භගවතො පාදානීති. තතො පාදානං  සමීපෙ ඨත්වා අභිඤ්ඤාපාදකං චතුත්ථජ්ඣානං  සමාපජ්ජිත්වා වුට්ඨාය අරහස්ස පතිමණ්ඩිත චක්කලක්ඛණ පතිට්ඨිතා දස බලස්ස පාදා සද්ධිං කප්පාය පටලෙහි පඤ්චදුස්ස සතානි සුවණ්ණවණ්ණදොණිං චන්දන චිතකංච ද්වෙධා කත්වා මය්හං උත්තමංගෙ සිරස්මිං පතිට්ඨහන්තුති අට්ඨාසි. සහ අධිට්ඨාන චිත්තෙන තානි දුස්සයුගානි ද්වෙධා කත්වා වලාහකන්තරා පුණ්ණචන්දො විය පාදා නික්ඛමිංසු</b>.</p><p><b>තේරුම:</b></p><p> “තෙරුන්වහන්සේගේ චිතකය ප්‍රදක්ෂිණා කොට මෙනෙහි කරන්නාහු තථාගතයන් වහන්සේගේ ශ්‍රී පාදයෝ මෙහි යි සිතා ගත්හ. ඉක්බිති පා සමීපයෙහි සිට අභිඤ්ඤාපාදක චතූර්ථධ්‍යානයට සමවැදී ඉන් නැගිට අර දහසකින් හෙබි චක්‍රලක්ෂණ පිහිටා ඇති දස බලයන් වහන්සේගේ පාදයෝ පුළුන් පටල සහිත පන්සියයක් වස්ත්‍ර හා රන්වන් දෙණ ද සඳුන් දර සෑය ද දෙබෑ වී මාගේ උත්තමාංගය වූ සිරසෙහි පිහිටත්වා යි අධිෂ්ඨාන කළහ. අධිෂ්ඨාන චිත්තය සමග ම ඒ වස්ත්‍රාදිය දෙබෑ වී වළාකුළු අතරින් නික්මෙන පුන්සඳ මෙන් පාදයෝ නික්මුණහ” යනුයි.</p><p>“දෙවතානුභාවෙන පනෙස සමන්තො එකප්පහාරෙනෙව පජ්ජලි” යනුවෙන් දේවානුභාවයෙන් චිතකයේ සෑම අතින්ම එකවර ගිනිගත්තේ යයි අටුවාවෙහි කියා තිබේ. රන්දෙණේ ගාථා නමින් දැනට ගාථා කීප වර්ගයක් දක්නට තිබේ. ඒවා කෙසේ ඇති වී දැයි නො දනිමු. ඒවායින් නොයෙක් ගුරුකම් කරති. ඒවායින් කරන නොයෙක් ගුරුකම් මන්ත්‍රකාරයන් වෙත ඇති පොත්වල දක්නා ලැබේ. ඉන් එක් ගාථා පෙළක් මෙසේය.</p><div class="gatha"><p>අලීනගා විජ්ජුවරං පහස්සරං</p><p>විමුත්තක්ඛණෙ දොණි යුගං පදං වරං</p><p>ථෙරස්ස සීසෙ ගතෙ පතිට්ඨිතං</p><p>අනුත්තරො ගෙය්‍ය සතම්පිවණ්ණනා</p><p>-</p><p>කරෙය්‍ය මානස්ස ගුණෙහි බුද්ධං</p><p>අනුට්ඨිතො ගබ්භගතාය පාදං</p><p>උට්ඨෙපි යො කස්සප ථෙරපාදං</p><p>ඔසානයෙ පඤ්චසතෙහි භික්ඛු</p><p>-</p><p>ඛණෙන අග්ගිං ජලමානනාය</p><p>සබ්බම්පි චෙ චන්දනදාරුඛීයෙ,</p><p>ශරීරඛීයෙ සුගතස්ස ධාතුයො</p><p>මුත්තං සුවණ්ණං සුමනංව දිස්සති</p></div><p>මේ අප දුටු පිටපතක තිබූ සැටිය. ගාථා වශයෙන් නම් මේවායේ කිසිම වැදගත් කමක් නැත. මේවා භාෂාව නොදත් අය අතින් අතට ලිවීමේ දී වූ වැරදි නිසා මෙසේ තේරුමක් නොදිය හැකි තත්ත්වයට පැමිණ ඇතැයි සිතමු.</p><p><b>තවත් රන්දෙණේ ගාථා තුනක්</b></p><div class="gatha"><p>නමෝ තෙ කරුණාභාර නමො තෙ මතිසාගර</p><p>නමො තෙ අමතාකර නමො තෙ අමතණ්ණව</p><p>-</p><p>රංසිමාල නමො තුය්හං නරම්බුරුහමණ්ඩල</p><p>ජලමාල නමො තුය්හං භාවරඤ්ඤදවානල,</p><p>-</p><p>ඉධානන්තගුණාධාර සද්ධම්මරතනාකර,</p><p>පාදෙ වන්දාමි තෙ නාථ සද්ධාය තව මුද්ධනා</p></div><p><b>තවත් රන්දෙණේ ගාථා සතක්</b></p><div class="gatha"><p>1.	සබ්බසංඛත ධම්මේසු ඔත්තප්පාකාරසණ්ඨිතා</p><p>ඤාණමොහිතභාරානං ධම්මසංවේගසණ්ඨිතා</p><p>-</p><p>2.	සස්සිරීකතරො නාථො කෙතුමාලාය ලංකතො</p><p>දක්ඛිණාවත්තකෙසොසි නීලාමලසිරොරුහෙ</p><p>-</p><p>3.	උණ්හීසසීසො රුචිරො පරිපුණ්ණසිරො වරො</p><p>අනොලොකියමුද්ධාසි සුගන්ධතරමුද්ධනො</p><p>-</p><p>4.	උණ්හීසරුචිරොදාර ලලාටතට සොභිතො</p><p>මුදුතුලනිභොදාත උණ්ණාමණ්ඩලමණ්ඩිතො</p><p>-</p><p>5.	ඉන්දචාපනිභො නීල භූතටාකසුසජ්ජිතො</p><p>කඤ්චනං කුසසංකාස තුංගනාසො විරොචති</p><p>-</p><p>6.	ලොචනද්වයමාහාති පඤ්චවණ්ණසමුජ්ජලං</p><p>දෙහං දෙවවිමානම්හි මණිජාලුපමුත්තමං</p><p>-</p><p>7.	රංසිමාල නමො තුය්හං බුංසෙනාදිපඤ්ජර</p><p>එවං තං බුද්ධ ජානාථ බුද්ධං දසවිලොචනං</p></div><nav class="bottom"><a class="button prev" href="39-30.html"><i class="material-icons" mat-icon="arrow_back"></i>ජිනපඤ්ජරය</a><a class="button next" href="39-32.html">අටවිසි බුදු පූජාව <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>