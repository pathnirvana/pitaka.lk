<!DOCTYPE html>
<html>
<head>
    <meta charset="UTF-8">
    <title>ශබ්ද පූජාවේ අනුසස් - පුණ්‍යෝපදේශය</title>
    <meta name="description" content="පුණ්‍යෝපදේශය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="ශබ්ද පූජාවේ අනුසස් - පුණ්‍යෝපදේශය"> <!--For facebook link previews -->
    <meta property="og:image" content="https://2img.now.sh/ශබ්ද පූජාවේ අනුසස් - පුණ්‍යෝපදේශය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="පුණ්‍යෝපදේශය - රේරුකානේ චන්දවිමල හිමි" />
    <meta property="og:image" content="https://2img.now.sh/ශබ්ද පූජාවේ අනුසස් - පුණ්‍යෝපදේශය.png?theme=dark&fontFamily=arundathee&fontSize=180px" />
    <meta name="author" content="පුණ්‍යෝපදේශය - රේරුකානේ චන්දවිමල හිමි" />
</head>
<body>
    <article>
    <h1 style="display: none;">ශබ්ද පූජාවේ අනුසස් - පුණ්‍යෝපදේශය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/ශබ්ද පූජාවේ අනුසස් - පුණ්‍යෝපදේශය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="punyopadeshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#30"><i class="material-icons" mat-icon="toc"></i>පුණ්‍යෝපදේශය</a><i class="material-icons" mat-icon="navigate_next"></i></nav><div class="heading-bar"><h1>ශබ්ද පූජාවේ අනුසස්</h1><i class="material-icons share-icon" mat-icon="share" file-name="30.html"></i></div><p>බෞද්ධයන් කරන පින්කම් වලින් ශබ්ද පූජාව ද එකකි. එය මහත් පින්කම්වලට තිබිය යුතු ම අංගයක් ලෙස බොහෝ බෞද්ධයෝ සළකති. ඒ ශබ්ද පූජාව ඉතා අතිතයේ පටන්ම කැරුණු බව පිටකත්‍රයෙන් හා අටුවාවලින් ද වංශකථාවලින් ද පෙනේ. ප්‍රාතිහාර්යයෙන් බුදුරදුන් වඩනා කල්හි මග දෙපස ගෙවල ඇති බෙර වීණා ආදී තූර්ය භාණ්ඩ වලින් ඉබේම නාදය නගින්න පටන් ගන්නා බව ද බොහෝ පොත්වල කියා තිබේ. එයින් පෙනෙන්නේ ශබ්දයත් බුද්ධ පූජාවට අවශ්‍ය අංගයක් බවය. එහෙත් මේ ශබ්ද පූජාව තථාගතයන් වහන්සේ වර්ණනා කළ තැනක් පිටකත්‍රයෙහි දක්නට නැත. ශබ්ද පූජාවේ අනුසස් ද තථාගතයන් වහන්සේ විසින් වදාළ තැනක් දක්නට නැත. පින්කම්වල අනුසස් දක්වා ඇති අපදාන විමානවත්ථු ආදී ග්‍රන්ථවල මල් පූජා ආහාර පූජ වස්ත්‍ර පූජා කිරීමෙන් නොයෙක් අනුසස් ලැබූ අය පිළිබඳ බොහෝ කථා ඇත්තේ ය. ඒවායේ ද ශබ්ද පූජාවේ අනුසස් දැක්වෙන කථා දුර්ලභ ය. අපදාන පාළියෙහි පමණක් ශබ්ද පූජා කළවුන් පිළිබඳ කථා දෙක තුනක් දක්නා ලැබේ. ඒවා ද බෝධිවලට ශබ්ද පූජා කිරීම පිළිබඳ කථාය.</p><p>අත්ථදස්සී බුදුරදුන් පිරිනිවීමෙන් පසු ඒකාසනීය තෙරුන් වහන්සේ වරුණ නම් දෙව් රජෙක්ව සිට සියළු තූර්ය භාණඩයන් ගෙන සිය පිරිස ද සමඟ ඒ බුදුරදුන්ගේ බෝධිය වෙත ගොස් තූර්යවාදනයෙන් හා නැටුමෙන් ගැයුමෙන් ද බෝධි පූජාවක් කළ බවත් එතැන් පටන් සසර දෙව් මිනිස් දෙගතියෙහි සැප විඳ අප බුදුසසුනෙහි පැවිදිව රහත් වූ බවත් <b>එකාසනියත්ථෙර</b> අපදානයෙහි දැක්වේ.</p><div class="gatha"><p>“නිබ්බුතෙ ලොකනාථම්හි අත්ථදස්සී නරුත්තමො,</p><p>තුරියං සබ්බමාදාය අගමං බෝධිමුත්තමං.</p><p>-</p><p>වාදිතෙනෙ ච නච්චේන සම්මතාලසමාහිතො,</p><p>සම්මුඛාවිය සම්බුද්ධං උපට්ඨිං බෝධිමුත්තමං.</p><p>-</p><p>සතකම්මාභිරුද්ධොහං පසන්නො බෝධිමුත්තමං,</p><p>තෙන චිත්තප්පසාදෙන නිම්මානං උප්පජ්ජහං.</p><p>-</p><p>තිවිධග්ගි නිබ්බුතා මය්හං භවා සබ්බේ ස්මූහතා,</p><p>ධාරෙමි අන්තිමං දෙහං සම්මාසම්බුද්ධ සාසනෙ.”</p></div><p>(එකාසනියත්ථෙර අපදානයෙන්)</p><p>විපස්සි බුදුරජාණන් වහන්සේගේ බෝධියට සක් පිඹිමින් වන්දනා කළ පිනින් බොහෝ සම්පත ලද බව <b>ඒකසංඛීයත්ථෙර අපදානයෙහි</b> දක්වා තිබේ. තවද විපස්සි බුදුරදුන්ට සක් පිඹීමෙන් දිනපතා උපස්ථාන කිරීමෙන් බොහෝ සම්පත් ලද බව <b>බුද්ධුපට්ඨාකථෙර අපදානයෙහි</b> දක්වා තිබේ. ඒ සක් පිඹීම කෙසේ කරන ලද ද යන බව එහි පැහැදිලි ලෙස විස්තර වශයෙන් දක්වා නැත.</p><nav class="bottom"><a class="button prev" href="29-1.html"><i class="material-icons" mat-icon="arrow_back"></i>උපවාන තෙරුන් වහන්සේ</a><a class="button next" href="31.html">කප්රුක් පූජාවෙහි අනුසස් <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>