<!DOCTYPE html>
<html>
<head>
    <meta charset="UTF-8">
    <title>වේදේහ හිමියන්ගේ වන්දනා ක්‍රමයක්</title>
    <meta name="description" content="පුණ්‍යෝපදේශය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="වේදේහ හිමියන්ගේ වන්දනා ක්‍රමයක්"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="punyopadeshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#37-4"><i class="material-icons">toc</i>පුණ්‍යෝපදේශය</a><i class="material-icons">navigate_next</i><a class="button" href="37.html">නානාප්‍රකාර වන්දනා ක්‍රම</a></nav><h2>වේදේහ හිමියන්ගේ වන්දනා ක්‍රමයක්<i class="material-icons share-icon" file-name="37-4.html">share</i></h2><div class="gatha"><p>සතත විහත කිත්තිං ධස්තකන්දප්පදප්පං</p><p>හිතවහිතවිධානං සබ්බලොකෙකකෙතුං</p><p>අමිතමතිමනග්ඝං සන්තිදං මෙරුසාරං</p><p>සුගතමහමුදාරං රූපසාරං නමාමි</p></div><p>නිරන්තරයෙන් පැතිර පවත්නා අරහං ආදී නව පදයකින් සංගෘහිත කීර්ති රාවයක් ඇත්තා වූ කාමදේවයාගේ දර්පය නැසූ කාමරූප අරූප සංඛ්‍යාත ලෝකත්‍රයට යහපත සිදු කරන්නා වූ සකල ලෝකයාට ඒකකේතුවක් වූ අප්‍රමාණ ප්‍රඥා ඇත්තා වූ අනර්ඝ වූ ශාන්තිය ප්‍රදානය කරන්නා වූ මහමෙර සෙයින් සාර වූ උත්තම වූ දෙතිස් මහා පුරුෂ ලක්ෂණයෙන් යුක්ත රූපයෙන් සාර වූ තථාගතයන් වහන්සේ මම වඳිමි.</p><div class="gatha"><p>හතදුරිතතුසාරං මොහපංකොපතාපං</p><p>මනකමල විකාසං ජන්තුනං සෙසකානං</p><p>කුමුතිකුමුදනාසං බුද්ධපුබ්බාචලග්ගා</p><p>උදිත මහමුදාරං ධම්මභානුං නමාමි</p></div><p>පාප නමැති පින්න වියළවා නැසුවා වූ මෝහ නමැති මඩ වගුර වියළ වූ සකල සත්ත්වයන්ගේ සිත් නමැති පියුම් පුබුදු කරන්නා වූ දුර්මත නමැති කුමුදයන් නසන්නා වූ බුදුරජාණන් වහන්සේ නමැති උදය පර්වතයෙන් නැගී එන්නා වූ උත්තම වූ ධර්ම නමැති දිවාකරයා මම වඳිමි.</p><div class="gatha"><p>සකලවිමල සීලං ධූතපාපාරිජාලං</p><p>සුරනරමහනීයං පාහුණෙය්‍යාහුණෙය්‍යං</p><p>උජුපථපටිපන්නං පුඤ්ඤඛෙත්තං ජනානං</p><p>ගනමහමභිවන්දෙ සාදරං සාදරෙන</p></div><p>සෑම අතින් පිරිසිදු වූ ශීලස්කන්ධයක් ඇත්තා වූ පාප නමැති සතුරු සමූහයා පලවා හැරියා වූ දෙව් මිනිසුන් විසින් පිදීමට සුදුසු වූ ආගන්තුකයන් උදෙසා පිළියෙල කළ දේ වුව ද දීමට සුදුසු වන්නා වූ දුර සිට ගෙනවුත් වුව ද දීමට සුදුසු වන්නා වූ ආර්ය අෂ්ටාංගික මාර්ග සංඛ්‍යාත සෘජු මාර්ගයෙහි ගමන් ගත්තා වූ සත්ත්වයනට පින්කෙත් වූ වැඳුම් පිදුම් කරන්නවුනට සාරඵල දෙන්නා වූ මහා සංඝයා වහන්සේ සාදරයෙන් මම වඳිමි.</p><nav class="bottom"><a class="button prev" href="37-3.html"><i class="material-icons">arrow_back</i>පොළොන්නරුපුර විසූ ධර්මකීර්ති හිමියන්ගේ වන්දනා ක්‍රමයක්</a><a class="button next" href="37-5.html">සූවිසි මහා ගුණ වන්දනාව <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>