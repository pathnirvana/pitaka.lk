<!DOCTYPE html>
<html>
<head>
    <meta charset="UTF-8">
    <title>87. රාජ්‍ය භාරය පැවරීම - මහාවංශය</title>
    <meta name="description" content="මහාවංශය - සිංහල පරිවර්තනය">
    <meta property="og:type" content="article">
    <meta property="og:title" content="87. රාජ්‍ය භාරය පැවරීම - මහාවංශය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="mahavanshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-83"><i class="material-icons">toc</i>මහාවංශය</a><i class="material-icons">navigate_next</i><a class="button" href="3.html">පරිච්ඡෙද</a></nav>
  <div class="heading-bar">
    <h2>87. රාජ්‍ය භාරය පැවරීම</h2><i class="material-icons star-icon undefined" data-bookmark="{&quot;ids&quot;:[3,83],&quot;headings&quot;:[&quot;පරිච්ඡෙද&quot;,&quot;87. රාජ්‍ය භාරය පැවරීම&quot;],&quot;book&quot;:{&quot;name&quot;:&quot;මහාවංශය&quot;,&quot;folder&quot;:&quot;mahavanshaya&quot;}}">star_outline</i><i class="material-icons share-icon" file-name="3-83.html">share</i>
  </div>
  <div class="subhead">මහා නියඟය සහ රජුගේ සත්‍යක්‍රියාව</div>
  <p><span class="gatha-number">1</span> එක් කලෙක ලක්දිව අවග්‍රහ හෙවත් නියඟය හේතුවෙන් සියල්ලන් විඩාවට පත් කරමින්, <span class="gatha-number">2</span> ගොයම් මැලවී යන, ඉක්මවිය නොහැකි දුර්භික්ෂයක් ඇති කළාවූ ද, සියලු ලක්දිව වැසි මහජනයා <span class="gatha-number">3</span> අතිශයින් බියට පත් කළාවූ ද මහා නියඟයක් හටගත්තේ ය. එකල්හි රජතුමා ත්‍රිවිධ චෛත්‍යයන්ට සහ බෝධීන් වහන්සේලාට ද, මහා ඍද්ධි ඇති නාථ, මෛත්‍රී ආදී <span class="gatha-number">4</span> පූජනීය දෙවිවරුන්ට ද නානාප්‍රකාර පූජාවන් පවත්වා, මුළු ලක්දිව එක් උතුම් පූජා මංගල්‍යයක් කරවා, පුද පූජා පෙරදැරිව භික්ෂූන් වහන්සේලා රැස් කරවා පිරිත් ද දේශනා කරවී ය.</p>
  <p><span class="gatha-number">5</span> ඉන්පසු මුනිඳුන්ගේ දළදා වහන්සේ වැඩමවා ගෙන නුවර වටා පැදකුණු කරවා, <span class="gatha-number">6</span> අනතුරුව ඒ රජතුමා “වර්ෂාව වසීවා!” යි මෙසේ අධිෂ්ඨාන කළේ ය. <span class="gatha-number">7</span> එකල්හි ඒ ඒ දිසාවෙන් මහා වලාකුළු නැගෙන්නට වූ අතර, විදුලි කෙටීම් මගින් <span class="gatha-number">8</span> නැවත නැවතත් අතිශයින් බැබළෙන්නා වූ ද, සකල ලෝකයාගේ කන් සහ සිත් පිනවමින් නැවත නැවත ගිගුම් දෙන්නා වූ ද, මහා ග්‍රීෂ්මය නිවන්නා වූ ද වැසි ඇද හැළුණේ ය. <span class="gatha-number">9</span> එම වර්ෂාව මහජනයා සතුටු කරමින් ද, දුර්භික්ෂය විනාශ කරමින් ද, සියලු දිශාවන් බබළවමින් ද, <span class="gatha-number">10</span> මැලවුණු ගොයම් ආදියට පණ දෙමින් ද වසින්ට පටන් ගත්තේ ය. “බුදුන්ගේ ආනුභාවයෙන් අපගේ <span class="gatha-number">11</span> සිතට සතුට දෙන මේ වැසි වලාකුළු මෙසේ වසිති; එහෙයින් මේ <span class="gatha-number">12</span> බුදු ගුණ මෙපමණ යැයි දැනගන්නට දිව්‍ය, බ්‍රහ්ම සහ මනුෂ්‍යයන් අතර කවරෙක් නම් සමත් වෙත් ද?” යැයි ජනයා මවිත වූහ.</p>
  <p>“අපගේ රජතුමා ද මහත් තේජස් ඇත්තේ ය, මහා ඍද්ධි ඇත්තේ ය; <span class="gatha-number">13</span> මොහු හා සමාන රජෙක් පෙර නොවූයේ ය, මතු ද නොවන්නේ ය” යි කියමින් එකල්හි <span class="gatha-number">14</span> ලක්දිව වැසි මහජනයෝ, මුනි රජුන්ගේ ගුණ ද රජතුමාගේ ගුණ ද පුන පුනා කියමින් ප්‍රශංසා කළහ. <span class="gatha-number">15</span> මෙසේ ධර්මයෙන් ලෝකයත් ශාසනයත් ආරක්ෂා කරමින්, තමාගේ ආත්ම භාවය ද සාරවත් කරගනිමින්, රජ සැප විඳිමින් සිටි ඒ රජතුමා එක් කලෙක වියපත් විය. <span class="gatha-number">16</span> එවිට රජතුමා තමාගේ නැගණියගේ දරුවා වූ වීරබාහු කුමරු ද, තමාට පුත් වූ විජයබාහු ය, <span class="gatha-number">17</span> එසේම බුවනෙකබාහු ය, තිලෝකමල්ල ය, එසේම පරාක්‍රමබාහු ය, ජයබාහු ය යන මේ ප්‍රියශීලී කුමාරවරුන් පස්දෙනා ද කැඳවා ඔවුනට මෙසේ අවවාද දෙන්නට පටන් ගත්තේ ය.</p>
  <div class="subhead">පුත්‍රයන්ට දුන් අවවාද සහ රාජවංශික වගකීම්</div>
  <p><span class="gatha-number">18</span> “දරුවෙනි, මාගේ බස් අසන්න; මේ ලෝකයෙහි පුත්‍රයෝ නම් <span class="gatha-number">19</span> අවජාත ය, අනුජාත ය, අතිජාත ය යැයි කියනු ලබන කොටස් තුනකට අයත් වෙති. ඔවුන් අතුරෙන් යමෙක් මව්පියන්ගේ වංශ ක්‍රමයෙන් වඩන ලද්දා වූ ඓශ්වර්යය <span class="gatha-number">20</span> හා ගුණයට එකඟව එය අනුභව කරන්නට දක්ෂ වූවාහු ද, වඳුරන් මල්වඩමක් ලැබ එය විනාශ කරන්නා සේ <span class="gatha-number">21</span> ඒ සම්පත නසා දමා පිරිහුණු සිරි ඇත්තාහු ව හැසිරෙත් නම්, ඒ දරුවෝ ‘අවජාත’ යැයි පුරාතන පණ්ඩිතයෝ කීහ. යමෙක් එබඳු සම්පත්තියක් ලබා, මව්පියන් යම් සේ <span class="gatha-number">22</span> (ධනය රැකගත්තේ) නම් එසේම කරන්නාහු ද, කුල සිරිත් ආරක්ෂා කරන්නාහු ද, ඒ දරුවෝ <span class="gatha-number">23</span> ‘අනුජාත’ යැයි දැනගන්න. නැවත අනෙක් කරුණක් කියමි; යමෙක් කුල ක්‍රමයෙන් රැකෙන සම්පත් ද සමගම, නැවත අන්‍ය වූත් ඊට වැඩි වූත් බොහෝ සම්පත් <span class="gatha-number">24</span> උපයා සැප විඳිත් ද, ධීර වූ ඒ දරුවෝ ‘අතිජාත’ යැයි ලොව ප්‍රකට වෙති.”</p>
  <p>“<span class="gatha-number">25</span> මා විසින් පියාණන් දුන් එක් මායා රට පමණක් ගෙන, දැන් අනෙක් දෙරට ද දිනාගෙන <span class="gatha-number">26</span> ඉතිරි නැති මුළු රාජ්‍ය ත්‍රිත්වය ම එක් සේසතකින් ලකුණු කරන ලදී. තව ද, ඔවුන් විසින් දිනාගත නොහැකි වූ සියලු දෙමළ සේනාවෝ ද මා විසින් පරදවන ලද්දාහ. ගිරි දුර්ග ආදිය ඇසුරු කොටගෙන ඒ ඒ තැන වාසය කළ සියලු වන්නි රජ දරුවෝ ද <span class="gatha-number">27</span> මා වෙත ගෙන්වා ගන්නා ලද්දාහ. සියලු දේශාන්තරයන්හි ම කීර්තිය පැතිරවීමෙන් <span class="gatha-number">28</span> මෙසේ දැහැමි ක්‍රමයෙන් ම බොහෝ කලක් මා විසින් රාජ්‍යය කරන ලද්දේ ය. පඬුරු සහිත රාජ කන්‍යාවන් දඹදිවෙන් ගෙන්වා පරදේශයන්හි ක්ෂත්‍රියයන් ද තොපගේ ඥාතීන් කළෙමි.”</p>
  <p>“<span class="gatha-number">29</span> චන්ද්‍ර වංශයෙන් හා සූර්ය වංශයෙන් උපන් පාණ්ඩව හා චෝළ ආදී වීර වූ රජ දරුවෝ ඔවුනගේ කිරුළු හා ආභරණ ද මා වෙත එවූහ. හුදෙක් මේ තොප <span class="gatha-number">30</span> සියල්ලන් විසින් පමණක් නොව, එන කාලයෙහි තොපගේ මුණුපුරු පරම්පරා හතක් <span class="gatha-number">31</span> දක්වා විඳිය යුතු වූ, වෙශ්‍රවණ රජු විසින් සංඛ ආදී නිදන් නවය රැස් කරන්නා සේ මා විසින් රැස් කරන ලද රත්න ඇත්තේ ය. <span class="gatha-number">32</span> මා විසින් දුදනෝ නිග්‍රහ කරන ලදහ; සජනයෝ ආරක්ෂා කරන ලදහ; බුදු සසුන ද මනාව සමගි කරන ලද්දේ ය. එහෙයින් මම පිය රජුගේ <span class="gatha-number">33</span> අතිජාත පුත්‍රයෙක් වීමි. දරුවෙනි, තොපි ද මා වැනි වූ අතිජාත පුත්‍රයෝ වන්න.”</p>
  <p>“<span class="gatha-number">34</span> පෙර ඔක්කාක රාජ පරම්පරාවෙන් පැවත ආ සගර රජුගේ හැට දහසක් පුත්‍රයෝ, එපමණම <span class="gatha-number">35</span> රාජධානීන් ගොඩනගා සියලු දඹදිව හැට දහසක් කොටස් වලට බෙදාගෙන, <span class="gatha-number">36</span> වෙන් වෙන් වූ රාජ්‍යයන් පාලනය කරමින් සමගිව ම විසූහ. එමෙන්ම ඒ දසබෑ රජ දරුවෝ ද පෙර <span class="gatha-number">37</span> කීවාක් මෙන් ම දඹදිව දස කොටසක් කොට මනාව රජ කළහ. පින්වතුනි, එසේම තොපි ද සුදුසු පරිද්දෙන් මේ ලක්දිව බෙදාගෙන <span class="gatha-number">38</span> එකිනෙකාට අනුශාසනා කරගනිමින් ම මනාව රාජ්‍යය කරව. දරුවෙනි, කිසි ලෙසකින්වත් පසමිතුරන්ට වාසි වන ලෙස සිදුරු නොදක්වන්න,” යැයි රජතුමා මෙසේ තමාගේ ඖරස පුත්‍රයන්ට සහ බෑණනුවන්ට අවවාද කළේ ය.</p>
  <div class="subhead">රාජ්‍යත්වයට සුදුස්සා තේරීම</div>
  <p><span class="gatha-number">39</span> ඉක්බිති ඒ රජතුමා මහා සංඝයා වහන්සේ ද මහජනයා ද රැස් කරවා, “<span class="gatha-number">40</span> මාගේ බෑණනුවන් සහ ඖරස පුත්‍ර වූ මේ රජ දරුවන් සදෙනා අතුරෙන් <span class="gatha-number">41</span> කවරෙක් රාජ්‍යයට යෝග්‍ය ද?” යි විචාළේ ය. එකල්හි රජුගේ ඒ වචන <span class="gatha-number">42</span> අසා මහා සංඝයා වහන්සේ මෙසේ පිළිතුරු දුන් සේක: “මහරජාණෙනි, ඔබ වහන්සේගේ මේ <span class="gatha-number">43</span> කුමාරවරු ද, මේ බෑණනුවන් ද යන මොහු සියල්ලෝම ධීර වීර ගුණ ඇත්තාහ, අති බහුශ්‍රැතයහ. සියල්ලෝ සංග්‍රාම කුසලතා ඇත්තාහ, සතුරන් මර්දනය කිරීමට සමත් ය; <span class="gatha-number">44</span> ලෝක ශාසනය රකිනා රාජ්‍යයට ඉතා යෝග්‍ය වන්නාහ. එසේ වුව ද, ඔබ වහන්සේගේ වැඩිමහල් පුත් විජයබාහු කුමරු බාල කාලයේ පටන් තෙරුවන් <span class="gatha-number">45</span> කෙරෙහි පැහැදුණේ ය. ගිලන් වූ මහණුන්ට උපස්ථාන කිරීමෙහි නිතර යෙදුණු සිත් ඇත්තේ ය. සත්‍යයෙන් සත්‍යය පිරික්සා බලයි. කෙළෙහිගුණ <span class="gatha-number">46</span> දන්නේ ද වෙයි. උසස් වූ ශ්‍රද්ධාව, ප්‍රඥාව සහ ගුණ ඇත්තේ ය.”</p>
  <p>“<span class="gatha-number">47</span> මහලු වූ ද දුබල වූ ද සත්වයන් අතුරෙන් අසරණයන්ට ඔහු ආදරය දක්වයි; එසේම දුප්පත් සත්වයන් කෙරෙහි <span class="gatha-number">48</span> අතිශය කරුණාබර ය. තව ද ඒ කුමාරයා රාජ්‍යය අරාජිකව පැවති කාලයේ දාසභාවයට පමුණුවන ලද භික්ෂූන් වහන්සේලාගේ බොහෝ ඥාතීන් ද, අන්‍ය වූත් බොහෝ <span class="gatha-number">49</span> ජනයන් ද, ඔවුන්ගේ ස්වාමිවරුන්ට රන් රුවන් ආදිය දී ඒ දාස භාවයෙන් මුදවා ගත්තේ ය. තවද මහරජාණෙනි, බොහෝ සොරුන් රජගෙදර පවා සොරකම් කොට <span class="gatha-number">50</span> දඬුවම් ලැබීමට සුදුසු වූ කල්හි, ඔහු වෙතට ම පැමිණ තැති ගැන්ම හා බිය දුරු කොට, <span class="gatha-number">51</span> කිසිදු උපද්‍රවයක් නැතිව අංග ඡේදනයට ද නොපැමිණ ජීවිත දානය ද ලදහ.”</p>
  <p>“<span class="gatha-number">52</span> තවද මහරජාණෙනි, ඒ ඒ ගම්වල රජයට අයත් බදු අය කරගෙන සොර වූ මිනිසුන් ද <span class="gatha-number">53</span> දැක, ඔවුන් වෙනුවෙන් ස්වකීය ධනය ගෙවා, දුකට පත් සියලු ජනයා ඒ ඒ බදුවලින් නිදහස් කොට, ලෝක පාලනයෙහි පණ්ඩිත වූ හෙතෙම නිත්‍යයෙන් ම ඔවුන් පාලනය කරයි. පළමු කොට ඔහුව දැක නිර්භය වූවාහු ම ඔබව දකිති. <span class="gatha-number">54</span> එන කාලයෙහි වූ කලී අප කුල පරම්පරාව රක්නා වූ ඒ විජයබාහු කුමරුට, <span class="gatha-number">55</span> මෙතැන් පටන් නිරතුරුව දැඩි භක්තියෙන් යුතුව තොපි සේවය කරන්න යැයි මෙසේ කියා, ඇමති කුලඟනෝ තමන් විසින් කරණ ලද ආදර ඇති තම තමාගේ <span class="gatha-number">56</span> සැමියන් හික්මවති. යම් මව්පිය කෙනෙක් දෙතුන් අවුරුදු වයසැති බාල දරුවන්ගේ මිහිරි බොළඳ වචන අසනු කැමැත්තෝ නම්, එබඳු මව්පියන් විසින් <span class="gatha-number">57</span> ‘තොපි කවුරුන්ව සේවනය කරන්නේ දැ’ යි විචාරන ලද දරුවෝ ’අපි ඒ <span class="gatha-number">58</span> විජයබාහු කුමරුන්ව සේවනය කරන්නෙමු’ යි කියති. කෝපයෙන් මව්පියන් විසින් <span class="gatha-number">59</span> තළන ලද දරුවෝ ඔහු වෙතට පැමිණ, තම තමාට වූ දුක කුමරුට කියති. එකල්හි විජයබාහු කුමරු ද කරුණාවෙන් ඔවුන් කැඳවා, <span class="gatha-number">60</span> ‘මෙතැන් පටන් තොපි ඒ දරුවන්ට නොතළන්න’ යැයි මෙසේ කියා, තමාගේ ඒ භාණ්ඩාගාරයෙන් ම ඒ ඒ දරුවන්ට බත් හා වැටුප් ද දෙවයි.”</p>
  <p><span class="gatha-number">61</span> ඇස් ඇති පුද්ගලයෙක් පුන්සඳ සහිත අහස බලා “පුන්සඳ මෙහි කොයිදැ” යි <span class="gatha-number">62</span> විචාරන්නා සේ, ඒ කුමරු කෙරෙහි රටවැසියා රංජනය කරන සුළු ගුණයෝ <span class="gatha-number">63</span> විද්‍යාමාන යැයි දැනගන්න, පින්වත් මහරජාණෙනි. ඔබ වහන්සේ සංඝයාගෙන් කෙසේ නම් විචාරන්න ද? පින්වත් මහරජාණෙනි, ඇසුව මැනව; හුදෙක් ලක්දිව පමණක් නොව, දඹදිව පාලනයට ද ඔහු සතුව ශුභ ලක්ෂණ ඇත්තේ යැ” යි සංඝයා වහන්සේ දැන්වූහ.</p>
  <div class="subhead">රාජ්‍ය භාරය පැවරීම සහ අනාගත කර්තව්‍යයන්</div>
  <p><span class="gatha-number">64</span> ඔහු පිළිබඳව මේ ආදී බොහෝ ගුණ සංඝයාගේ මුවින් <span class="gatha-number">65</span> අසා, රජතුමා සතුටු කඳුළින් තෙමුණු ඇස් ඇත්තෙක් විය. එකල්හි රජ තෙමේ <span class="gatha-number">66</span> සන්තෝෂයෙන් ඒ විජයබාහු පුතු කැඳවා තමා සමීපයෙහි සමාන ආසනයක <span class="gatha-number">67</span> හිඳුවී ය. ඉක්බිති මහරජ තෙමේ තමා විසින් නොකරන ලද යම් ලෝක ශාසන කෘත්‍යයක් වී නම්, ඒ සියල්ල මෙසේ ඔහුට දැන්වී ය. “<span class="gatha-number">68</span> පරසතුරන් විසින් රුවන්වැලිසෑය බිඳ හෙලන ලද්දේ ය; එය පෙරළා බඳවා රන් කොතකින් සරසවන්න. සිංහලාධිපතීන්ගේ යම් පුරාතන රාජධානියක් <span class="gatha-number">69</span> සියලු නගරයන්ට තිලකයක් වී ද, උතුම් ඒ පොළොන්නරුව උස් වූ පවුරු දොරටු <span class="gatha-number">70</span> හා මනාව බෙදන ලද සිව් දොරටු හා ගැඹුරු දිය අගලින් පිරිකෙව් කරන ලදුව, පෙර තිබූ පරිද්දෙන් කරවන්න. එහි දිව්‍ය විමානයක් සේ මනෝහර වූ පෙර දළදා මැදුරෙහි, ඒ දළදා පාදා යන දෙදෙනම පිහිටුවන්න. මම ද පූර්ව <span class="gatha-number">71</span> රජුන්ගේ මේ රාජධානියෙහි ම අභිෂේක මංගල්‍යය පවත්වන්නට කැමැත්තෙමි.”</p>
  <p>“<span class="gatha-number">72</span> ත්‍රිසිංහලයෙහි වූ සියලු භික්ෂූන් වහන්සේලා ද මහජනයා ද දහස් ගණනින් තොප වෙත පමුණුවා, <span class="gatha-number">73</span> එහි මහා පූජා පෙරටු කොට මහවැලි ගඟ අසබඩ උපසම්පදා මංගල්‍යය කරවා <span class="gatha-number">74</span> තෝ බුදු සසුන සමෘද්ධිමත් කරව” යන මේ ආදී වූ සියලු ලෝක ශාසන කර්තව්‍යයන් ඔහුට කියා, ඒ රජතුමා ඔහු අතෙහි රාජ්‍ය භාරය තැබුවේ ය. <span class="gatha-number">75</span> ඉක්බිති රජතුමා ඉතිරි පස් රජ කුමරුවන් ද, මුණි උතුමාගේ උතුම් දළදා හා පාදා යන ඒ ධාතු දෙක ද, ශ්‍රමණ සමූහයා ද, සියලු අමාත්‍ය වර්ගයා ද, මුළු ලංකා පෘථිවිය ද ඔහුට ම පවරා දුන්නේ ය.</p>
  <p>මෙතෙකින් හු දී ජනයාගේ ප්‍රසාදය හා සංවේගය පිණිස කළ මහවංශයේ රාජ භාර රෝපන නම් වූ අසූ හත් වෙනි පරිච්ඡේදය නිමි.</p>
  <nav class="bottom"><a class="button prev" href="3-82.html"><i class="material-icons">arrow_back</i>86. විවිධ කුසල කර්මයන් කරවීම</a><a class="button next" href="3-84.html">88. පුලස්තිපුරය කරවීම <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>