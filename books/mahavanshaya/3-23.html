<!DOCTYPE html>
<html>
<head>
    <meta charset="UTF-8">
    <title>23. යෝධයන් ලැබීම - මහාවංශය</title>
    <meta name="description" content="මහාවංශය - සිංහල පරිවර්තනය">
    <meta property="og:type" content="article">
    <meta property="og:title" content="23. යෝධයන් ලැබීම - මහාවංශය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="mahavanshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-23"><i class="material-icons">toc</i>මහාවංශය</a><i class="material-icons">navigate_next</i><a class="button" href="3.html">පරිච්ඡෙද</a></nav>
  <div class="heading-bar">
    <h2>23. යෝධයන් ලැබීම</h2><i class="material-icons star-icon undefined" data-bookmark="{&quot;ids&quot;:[3,23],&quot;headings&quot;:[&quot;පරිච්ඡෙද&quot;,&quot;23. යෝධයන් ලැබීම&quot;],&quot;book&quot;:{&quot;name&quot;:&quot;මහාවංශය&quot;,&quot;folder&quot;:&quot;mahavanshaya&quot;}}">star_outline</i><i class="material-icons share-icon" file-name="3-23.html">share</i>
  </div>
  <div class="subhead">නන්දිමිත්‍ර යෝධයා</div>
  <p><span class="gatha-number">1</span> ඒ කඩොලැතුන් වනාහි බලයෙන් ද, ලක්ෂණයෙන් ද, රූපයෙන් ද, තේජසින් හා වේගයෙන් ද, ගුණ යහපත්කමින් ද අග්‍ර වූයේ, මහත් වූ ශරීර ඇත්තේ විය. <span class="gatha-number">2</span> එකල්හි ගාමිණී කුමාරයාට නන්දිමිත්‍ර ය, සුරනිමිල ය, මහාසෝණ ය, ගෝඨයිම්බර ය, ථේරපුත්තාභය ය, <span class="gatha-number">3</span> භරණ ය, වේළුසුමන ය, එසේම ඛඤ්ජදේව ය, ඵුස්සදේව ය, ලභියවසභ ය යන මහා බල ඇති මේ දස මහා යෝධයෝ පහළ වූහ.</p>
  <p><span class="gatha-number">4</span> එළාල රජුගේ මිත්‍ර නම් සෙනෙවියෙක් විය. නැගෙනහිර දිග සිතුල්පව්ව සමීපයෙහි වූ කර්මාන්ත ගමක, ඒ සෙනෙවියාගේ බෑණනුවන් වූ පුතෙක් විය. <span class="gatha-number">5</span> හෙතෙම කොපුවක බහාලූ රහස් පෙදෙස් ඇත්තෙක් විය (පුරුෂ නිමිත්ත ශරීරය තුළ සැඟවී පිහිටියේය). ඔහුට තම මාමාගේ නම වූ ‘මිත්‍ර’ යන නම තබන ලදී. <span class="gatha-number">6</span> බඩගා යන වයසේ වූ, ඉතා ළාබාල ඒ කුමරුවා ඉඟටියෙහි වරපටකින් බැඳ ඇඹරුම් ගලක බඳින ලද්දේය. <span class="gatha-number">7</span> හෙතෙම බිම බඩගා යන කල්හි, ඒ ඇඹරුම් ගල ද ඇදගෙන ගොස් එළිපත්ත ඉක්මවීමේදී යම් හෙයකින් ඒ වරපට කැඩී ගියේ ද, <span class="gatha-number">8</span> එහෙයින් ඔහු ‘නන්දිමිත්‍ර’ යැයි ප්‍රසිද්ධ විය. පසු කලෙක ඇතුන් දස දෙනෙකුගේ කායික බල ඇත්තෙක් ද විය. <span class="gatha-number">9</span> වැඩුණු ශරීර ඇති ඒ තෙමේ නුවරට අවුත් තම මාමාට උපස්ථාන කළේය.</p>
  <p>එකල දාගැබ් ආදියට අගෞරව කරන දෙමළුන් දැක, ශක්ති සම්පන්න වූ හෙතෙම, එක් පයකින් කලවය පාගාගෙන, අනෙක් අතින් අනිත් කලවය ගෙන දෙපළු කොට පිටතට විසි කරයි. <span class="gatha-number">10</span> ඔහු විසින් දමන ලද ඒ ශරීර දෙවියන් විසින් අතුරුදහන් කරනු ලබයි. <span class="gatha-number">11</span> දෙමළුන්ගේ අඩු වීම දැක නිලධාරීහු ඒ පුවත රජුට දැන්වූහ. “ස්වකීය යෝධයෝ මොහු අල්ලා ගනිව්” යැයි රජුගෙන් නියෝග ලැබූවද, <span class="gatha-number">12</span> ඔවුන්ට එසේ කිරීමට නොහැකි විය. ඒ නන්දිමිත්‍ර තෙමේ, “මා මෙසේ කරද්දීත් හුදෙක් ජනඝාතනයක් පමණක් සිදු වෙයි; ශාසනය බැබළීමක් සිදු නොවන්නේය. රුහුණු <span class="gatha-number">13</span> රටෙහි තෙරුවන් කෙරෙහි පැහැදුණු රජ දරුවෝ වෙසෙති. එහි ගොස් රාජ සේවය කොට, සියලු දෙමළුන් අල්ලාගෙන, ඒ ක්ෂත්‍රියයන්ට රාජ්‍යය ලබා දී බුදු <span class="gatha-number">14</span> සසුන් බබළවන්නෙමි” යි සිතීය. හෙතෙම මේ අදහසින් යුතුව (රුහුණට) ගොස් ගැමුණු කුමරුට ඒ බව දැන්වීය. ඒ ගැමුණු කුමාර තෙමේ මෑණියන් හා සාකච්ඡා <span class="gatha-number">15</span> කොට ඔහුට සත්කාර කළේය. එසේ සත්කාර කරන ලද නන්දිමිත්‍ර යෝධ තෙමේ කුමරු වෙත විසීය.</p>
  <div class="subhead">සුරනිමිල යෝධයා</div>
  <p><span class="gatha-number">16</span> කාවන්තිස්ස රජතුමා දෙමළුන් වැළැක්වීම පිණිස මහවැලි ගඟේ සියලු තොටුපළවල් හැම කල්හිම ආරක්ෂා කරවීය. <span class="gatha-number">17</span> රජුගේ අන් බිසවකගේ පුත් වූ දීඝාභය නම් කුමාරයෙක් විය. රජතුමා ඔහු ලවා ගංගාවෙහි කසාතොට ආරක්ෂා කරවීය. <span class="gatha-number">18</span> ඒ තෙමේ ආරක්ෂාව පිණිස හාත්පස යොදුන් දෙකක් ඇතුළත වූ මහා කුලවලින් <span class="gatha-number">19</span> එක් එක් පුතෙකු බැගින් එහි කඳවුරට ගෙන්වා ගත්තේය. කොට්ඨවා දනව්වෙහි ඛණ්ඩකවිට්ඨික (කඩවිටි) නම් ගමෙහි පුතුන් සත් දෙනෙකු සිටි සංඝ නම් වූ ප්‍රධාන කුලපතියෙක් <span class="gatha-number">20</span> විය. රජ කුමරුවා පුතෙකු ගෙන්වා ගැනීමට කැමතිව ඔහු වෙත ද දූතයෙක් යැවීය.</p>
  <p><span class="gatha-number">21</span> නිමල නම් වූ ඔහුගේ සත් වැනි පුත්‍ර තෙමේ ඇතුන් දස දෙනෙකුගේ බල ඇත්තේ විය. ඔහු කම්මැලි ස්වභාව ඇත්තෙකු බැවින්, ඔහුගේ සහෝදරයෝ සය දෙනාම ඔහු පහත් කොට සලකා, ඔහුගේ යාම කැමති වූහ. එහෙත් මව්පියෝ එසේ ඔහු යැවීමට කැමති නොවූහ. <span class="gatha-number">22</span> ඒ නිමිල තෙමේ සෙසු සහෝදරයන් කෙරෙහි කෝප වී, ඉතා වේලාසනින් නික්ම යොදුන් තුනක මග ගෙවා හිරු <span class="gatha-number">23</span> නැගෙන කල්හි රජ කුමරුවා දුටුවේය. ඒ රජ කුමරුවා ඔහු විමසා බැලීම සඳහා දුර බැහැර <span class="gatha-number">24</span> කටයුත්තක යෙදවූයේය. “චේතියගිරිය (මිහින්තලය) අසල ද්වාරමණ්ඩල (දොරමඬලා) නම් ගමෙහි මාගේ මිත්‍ර වූ කුණ්ඩල නම් බමුණෙක් වෙසෙයි. ඔහු වෙත මුහුදෙන් එතෙරින් ගෙනෙන ලද වටිනා බඩු ඇත්තේය. නුඹ එහි ගොස් ඔහු විසින් දෙන ලද්දා වූ බඩු <span class="gatha-number">25</span> මෙහි රැගෙන එව” යි මෙසේ කියා, බත් කවා, ලිපියක් දී පිටත් කර යැවීය. මේ අනුරාධපුරය <span class="gatha-number">26</span> වනාහි ඒ කසා තොටින් නව යොදුනක් දුරින් පිහිටියේය.</p>
  <p>ඒ තෙමේ <span class="gatha-number">27</span> පෙරවරුවේම ගොස් බමුණා දුටුවේය. බමුණා, “දරුව, වැවෙන් නාගෙන එව” යි කීය. <span class="gatha-number">28</span> මෙහි පෙර නුපුරුදු බැවින්, හෙතෙම තිසා වැවෙන් නාගෙන, මහා බෝධිය ද, ථූපාරාමයෙහි <span class="gatha-number">29</span> චෛත්‍යය ද පුදා, මුළු නගරයම දැක බලා ගැනීම සඳහා නුවරට ද ඇතුළු වී, වෙළෙඳ සැල්පිලකින් සුවඳ <span class="gatha-number">30</span> ද්‍රව්‍ය ගෙන, එහි උතුරු දොරින් නික්ම, උපුල් කෙතින් උපුල් මල් ද ගෙන ඒ බමුණා වෙත පැමිණියේය.</p>
  <p>බමුණා විසින් තොරතුරු විචාරණ ලද්දා වූ ඒ <span class="gatha-number">31</span> තෙමේ තමාගේ ගමන ගැන කීවේය. ඒ බමුණු තෙමේ ඔහුගේ පළමු පැමිණීමත්, නැවත මෙහි පැමිණීමත් අසා විස්මිත වූයේ, “මේ තෙමේ උතුම් පුරුෂයෙකි; ඉදින් එළාල රජු මොහු ගැන දැනගතහොත් මොහු තමාගේ අතට ගන්නේය. එහෙයින් මේ තෙමේ <span class="gatha-number">32</span> දෙමළුන් සමීපයෙහි වාසය කිරීමට නුසුදුස්සේය; රජ පුතුගේ පියාණන් (කාවන්තිස්ස රජු) වෙත <span class="gatha-number">33</span> වාසය කිරීම සුදුසුය” යි මෙසේ සිතීය. මෙසේ සිතා ලියුම ලියා ඔහුට දී, පූර්ණවර්ධන නම් (වටිනා) වස්ත්‍ර ද, <span class="gatha-number">34</span> බොහෝ පඬුරු ද දී, ඔහුට බත් කවා, තම මිතුරු කුමරු වෙත පිටත් කර යැවූයේය. ඒ තෙමේ සවස් කාලයෙහි රජ කුමරු වෙත ගොස් ලියුම ද, පඬුරු ද රජ කුමරහට දුන්නේය.</p>
  <p>තුටු වූ ඒ කුමර තෙමේ, “දහසකින් <span class="gatha-number">35</span> මොහු සතුටු කරව්” යි කීයේය. රජ කුමරහුගේ ඉතිරි සේවකයෝ ඔහුට ඊර්ෂ්‍යා කළෝය. <span class="gatha-number">36</span> එවිට ඒ කුමර තෙමේ දස දහසකින් ඒ නිමිලයා සතුටු කරවීය. ඔහු <span class="gatha-number">37</span> ලවා කෙස් කරවා, ගඟෙන්ම නහවා, පූර්ණවර්ධන වස්ත්‍ර යුගලයක් ද, මනා <span class="gatha-number">38</span> ගඳමල් ද දී, දුහුල් පටකින් හිස වෙළවා තමා වෙත ගෙන්වා ගත්තේය. කුමාර <span class="gatha-number">39</span> තෙමේම තමාගේ පිඟානෙන් ඔහුට බත් කැවීය. තමාගේ දස දහසක් අගනා <span class="gatha-number">40</span> යහපත් ඇඳ, ඒ යෝධයාට සැතපීම පිණිස දුන්නේය. ඒ තෙමේ ඒ සියල්ල <span class="gatha-number">41</span> එකතු කොටගෙන මව්පියන් කරා ගෙන ගොස්, මෑණියන්ට දස දහස ද, පියාණන්ට ඇඳ ද දුන්නේය. එම රාත්‍රියේම ආපසු අවුත් රක්ෂා ස්ථානයෙහි තමා සිටින බව දැක්වීය.</p>
  <p><span class="gatha-number">42</span> උදෑසන රජ කුමර තෙමේ ඒ පුවත අසා සතුටු සිත් ඇතිව, ඔහුට වස්ත්‍රාභරණ ආදිය ද, <span class="gatha-number">43</span> එසේම පරිවාර ජනයා ද, දස දහසක ධනයක් ද දී පිය රජු වෙත යැවූයේය. <span class="gatha-number">44</span> යෝධ තෙමේ දස දහස මව්පියන් වෙත ගෙන ගොස් ඔවුනට දී, කාවන්තිස්ස රජු වෙත එළඹියේය. ඒ රජු ගැමුණු කුමරුට ඔහුව භාර කළේය. සත්කාර කරන ලද සුරනිමිල යෝධ තෙමේ ඒ කුමරු වෙත විසුවේය.</p>
  <div class="subhead">මහාසෝණ යෝධයා</div>
  <p><span class="gatha-number">45</span> කුළුම්බරි දනව්වෙහි හුන්දිරිවාපි නම් ගම තිස්ස නම් වූ (කෙළඹියාට) <span class="gatha-number">46</span> සෝණ නම් අටවැනි පුතෙක් විය. හෙතෙම සත් හැවිරිදි කල්හි තල් පැළ ඉදිරුවේය; දස හැවිරිදි කල්හි මහත් බල ඇත්තේ තල් ගස් <span class="gatha-number">47</span> ඉදිරුවේය. කල් යෑමෙන් ඒ මහාසෝණ තෙමේ දස ඇත් බල ඇත්තෙක් විය. රජ <span class="gatha-number">48</span> තෙමේ එබඳු වූ ඔහු ගැන අසා පියා වෙතින් ගෙන්වාගෙන පෝෂණය කරනු කැමැත්තේ ගැමුණු කුමරහට දුන්නේය. ඉන්පසු ලබන ලද සත්කාර ඇති ඒ යෝධ තෙමේ ගැමුණු කුමරු වෙත විසීය.</p>
  <div class="subhead">ගෝඨයිම්බර යෝධයා</div>
  <p><span class="gatha-number">49</span> ගිරි නම් දනව්වෙහි නිසෙල්විටි (නිට්ටුලවිට්ඨික) නම් ගම මහානාග නම් <span class="gatha-number">50</span> තැනැත්තාගේ පුත් වූ දස ඇත් බල ඇතියෙක් විය. මිටි සිරුරක් ඇති බැවින් හෙතෙම ‘ගෝඨක’ නම් විය. වැඩිමහල් සහෝදරයෝ ඔහුට විහිළු තහළු කරමින් සිනාසෙති. <span class="gatha-number">51</span> ඔවුහු ගොස් උඳු වැපිරීම පිණිස මහ වනය කොටා, ඔහුගේ කොටස ඉතිරි කොට තබා ගොස් ඔහුට (වනය කෙටීමට) දැන්වූහ. ඒ තෙමේ එකෙණෙහිම ගොස් ඉඹුරු නම් ගස් <span class="gatha-number">52</span> උදුරා බිම සමතලා කොට ගොස් ඒ බව දැන්වීය. සහෝදරයෝ ගොස් ඔහුගේ ඒ පුදුම සහගත <span class="gatha-number">53</span> ක්‍රියාව දැක, ඔහුගේ වැඩ ගැන ප්‍රශංසා කරමින් ඔහු වෙත ගොස් (සතුට) දැන්වූහ. <span class="gatha-number">54</span> ඒ නිමිත්ත කොටගෙන ඒ තෙමේ ‘ගෝඨයිම්බර’ නම් විය. රජ තෙමේ ඔහුව ද යට කී පරිද්දෙන් (ගෙන්වාගෙන) ගැමුණු කුමරු වෙත යැවීය.</p>
  <div class="subhead">ථේරපුත්තාභය යෝධයා</div>
  <p><span class="gatha-number">55</span> කොටගල් (කොටපබ්බත) අසල කිත්ති (කත්ති) නම් ගමෙහි ඊශ්වර වූ රෝහණ නම් <span class="gatha-number">56</span> ගෘහපතියෙක් විය. ඔහුට දාව උපන් පුතෙක් ගෝඨාභය රජුට සමාන නමක් ඇත්තේ (ගෝඨාභය නම්) විය. ඒ දරුවා බල ඇත්තෙක් වී. එකල්හි ඒ <span class="gatha-number">57</span> තෙමේ දස දොළොස් හැවිරිදි වූයේ, හතර පස් දෙනෙකුට ඔසවා ගත නොහැකි ගල්, ක්‍රීඩා සඳහා ගන්නා ගුලියක් මෙන් කෙළිමින් විසි කළේය. <span class="gatha-number">58</span> සොළොස් හැවිරිදි ඔහුට පියාණන් විසින් සොළොස් රියන් දිගැති, වට ප්‍රමාණය අටතිස් අඟුලක් ඇති <span class="gatha-number">59</span> ගදාවක් (මුගුරක්) කරවන ලදී. ඒ තෙමේ එයින් තල් හා පොල් කඳන්වලට පහර දී බිම හෙළයි. <span class="gatha-number">60</span> එයින් ඒ යෝධ තෙමේ ප්‍රකට වී. එසේම රජ තෙමේ ඔහුව ද ගැමුණු කුමරු වෙත යැවීය.</p>
  <p>ඔහුගේ පියා වනාහි මහාසුම්ම ස්ථවිරයන්ගේ උපස්ථායකයා ය. ඒ කෙළඹි තෙමේ මහාසුම්ම ස්ථවිරයන්ගෙන් බණ <span class="gatha-number">61</span> අසා කොටගල් වෙහෙරදී සෝවාන් ඵලයට පැමිණියේය. හටගත් <span class="gatha-number">62</span> සසර කලකිරීම් ඇති ඒ තෙමේ රජුට දන්වා, සම්පත් පුතුට දී තෙරුන් <span class="gatha-number">63</span> වෙත පැවිදි විය. භාවනාවෙහි යෙදී රහත් බවට පැමිණියේය. ඒ හේතුවෙන් මේ තෙරුන්ගේ පුත්‍ර තෙමේ “ථේරපුත්තාභය” (තෙරුන්ගේ පුත් අභය) යැයි ප්‍රසිද්ධ විය.</p>
  <div class="subhead">භරණ යෝධයා</div>
  <p><span class="gatha-number">64</span> කප්කඳුරු (කප්පකන්දර) නම් ගමෙහි කුමාරයාගේ භරණ නම් පුතෙක් විය. ඒ <span class="gatha-number">65</span> තෙමේ කල් යෑමෙන් දස දොළොස් හැවිරිදි වූයේ, ගම් දරුවන් හා වනයට ගොස් බොහෝ සාවුන් ලුහුබැඳ පයින් පහර දී දෙකට කඩා <span class="gatha-number">66</span> බිම ගැසීය. සොළොස් හැවිරිදි වූයේ වනාහි ගම් වැසියන් හා වනයට ගොස් එසේම මුවන්, ගෝනුන් හා ඌරන් වහා බිම හෙළීය. භරණ නම් ඒ මහ <span class="gatha-number">67</span> යෝධ තෙමේ එයින්ම ප්‍රකට විය. රජ තෙමේ ඔහු ද යට කී පරිද්දෙන් ගැමුණු කුමරු වෙත වැස්වීය.</p>
  <div class="subhead">වේළුසුමන යෝධයා</div>
  <p><span class="gatha-number">68</span> ගිරි නම් දනව්වෙහි කුටුම්බියංගන නම් ගමෙහි ප්‍රසිද්ධ වූ කුටුම්බිවසභ නම් කෙළඹියෙක් විය. එහි දනව් වැසි වේළ නම් වූ ද, ගිරි නම් <span class="gatha-number">69</span> රට පාලනය කරන්නා වූ සුමන නම් වූ ද යහළුවෝ දෙදෙනෙක් වූහ. කෙළඹියාට පුතෙක් උපන් කල්හි පඬුරු පෙරටු කොටගෙන ඒ දෙදෙනා ගොස් <span class="gatha-number">70</span> තමන්ගේ නම් ඒ දරුවාට (වේළුසුමන යැයි) තැබූහ. ගිරි භෝජක (ගිරි ජනපද පාලක) තෙමේ ඒ පුතු තමාගේ නිවසෙහි වාසය කරවීය.</p>
  <p>ඔහුගේ එක් සෛන්ධව (අශ්ව) වර්ගයේ අශ්වයෙක් කිසිම පුරුෂයෙකුට තමාගේ පිටට නැගීමට <span class="gatha-number">71</span> ඉඩ නොදුන්නේය. ඒ අශ්ව තෙම වේළුසුමනයා දැක, “මේ තෙමේ මට සුදුසු වූ අසරුවා ය” යි සිතා සන්තුෂ්ට වූයේ හේෂාරව (ප්‍රීති ඝෝෂා) කළේය. <span class="gatha-number">72</span> ඒ බව දැන ගිරි භෝජක තෙමේ අසු පිට නැගෙව යි ඔහුට කීය. වේළුසුමනයා අසු පිට නැගී <span class="gatha-number">73</span> ඒ අසු රවුමට වහා මෙහෙයවීය. ඒ අශ්වයා සකල මණ්ඩලයෙහි (රවුමෙහි) එකට ඈඳුණාක් මෙන් <span class="gatha-number">74</span> පෙනිණි. දුවන්නා වූ ද මේ අසු පිට හෙතෙම පුරුෂ දාමයක් (වැල් පොටක්) මෙන් සිටියේය. <span class="gatha-number">75</span> බිය නැත්තේ උතුරු සළුව මුදයි, නැවත බඳියි. ඒ දැක සියලු පිරිස ඔල්වර හඬ ගැසූහ. ඒ ගිරි භෝජක තෙමේ ඔහුට දස දහසක් දී, <span class="gatha-number">76</span> “මේ තෙමේ රජුට සුදුසු ය” යි සතුටු වූයේ රජුට දුන්නේය. රජ තෙමේ ඔහුට සත්කාර කරවා වේළුසුමන බුහුමන් කරමින් තමන් වෙතම වැස්වීය (පසුව ගැමුණු කුමරුට දුන්නේය).</p>
  <div class="subhead">ඛඤ්ජදේව යෝධයා</div>
  <p><span class="gatha-number">77</span> නකුගල් (නකුලනග) දනව්වෙහි මහිසදෝණික නම් ගම අභය නම් <span class="gatha-number">78</span> තැනැත්තාගේ අන්තිම පුත්‍ර වූ, ශක්ති සම්පන්න දේව නම් තැනැත්තෙක් විය. මඳක් කොර ගසා යන බැවින් ‘ඛඤ්ජදේව’ (බංඡදේව) යයි ඔහු හැඳින්වූහ. එකල්හි <span class="gatha-number">79</span> ඒ මානවක තෙමේ ගම් වැසියන් හා මුවන් දඩයමේ ගොස් මහත් උස් වූ මීවුන් <span class="gatha-number">80</span> ලුහුබැඳ, අතින් උන්ගේ පාද අල්වාගෙන, හිස වටා කරකවා බිම ගසා උන්ගේ <span class="gatha-number">81</span> ඇට පොඩි කරයි. මීපල් (මහිසංසක) තෙමේ එපුවත් අසාම ඛඤ්ජදේවයා ගෙන්වාගෙන ගැමුණු කුමරු වෙත රැඳවීය.</p>
  <div class="subhead">ඵුස්සදේව යෝධයා</div>
  <p><span class="gatha-number">82</span> සිතුල්පව් (චිත්තලපබ්බත) අසල ගාවිඨ නම් ගම උප්පල නම් තැනැත්තාගේ <span class="gatha-number">83</span> ඵුස්සදේව යැයි නම් ඇති පුතෙක් විය. ඒ කුමාර තෙමේ ගම් දරුවන් හා විහාරයට ගොස් බෝධියට පුදන ලද සක් ගෙඩියක් ගෙන බලවත් ලෙස පිම්බේය. <span class="gatha-number">84</span> එහි ශබ්දය අකුණු හඬක් මෙන් මහත් විය. ඒ (හඬ ඇසූ) සියලු ගම් දරුවෝ <span class="gatha-number">85</span> බිය වී උමතු වූවන් මෙන් වූහ. ඒ තෙමේ ඒ හේතුවෙන් ‘උන්මාද ඵුස්ස’ යයි ප්‍රසිද්ධ විය.</p>
  <p>ඔහුගේ පියා තෙමේ වංශයෙහි පැවත ආ <span class="gatha-number">86</span> ධනුශ්ශිල්පය ඉගැන්වීය. ඒ තෙමේ ශබ්දය අනුව විදින සුළු (සද්දවේධී) වූයේ, <span class="gatha-number">87</span> විදුලි එළියෙන් විදින සුළු (විජ්ජුවේධී) වූයේ ද, (කරබටු ආදී කිසි ලකුණකින්) වාලවේධී (කෙස් ගසක් විදීම) කරන්නා වූ ද විය. <span class="gatha-number">88</span> වැලි පිරුණු ගැලක් ද, එසේම බැඳි සම් සියයක් ද, අඟල් අටක් ගන ඇති පියා (දිඹුල්) ලෑල්ල ද, සොළොස් අඟුලක් ඝන ඇති දිඹුල් ලෑල්ල ද, එසේම දෙඅඟුලක් ඝන යකඩ පට ද, සිව් අඟුලක් ඝන ලෝහ පට ද හීයෙන් විදින්නේය; හීය ද එකී දෑ විනිවිද යවයි. ගොඩබිමෙහි අට ඉස්බක් දුර (හී) යයි. දියෙහි ඉස්බක් දුර යයි. මහරජ තෙමේ <span class="gatha-number">89</span> එපුවත් අසා, ඔහු ද පියා වෙතින් ගෙන්වාගෙන ගැමුණු කුමරු වෙත වැස්වීය.</p>
  <div class="subhead">ලභියවසභ යෝධයා</div>
  <p><span class="gatha-number">90</span> තුලාධාර පර්වතය සමීපයෙහි වෙහෙරවෑගම (විහාරවාපි ගම) මත්ත නම් කෙළඹියාගේ පුත් වසභ නම් ඇත්තෙක් විය. මනා කොට හටගත් ශරීර <span class="gatha-number">91</span> ඇති බැවින් ඔහු ‘ලභියවසභ’ යයි දත්හ. හේ තෙමේ විසි වස් පමණ කාලයෙහි මහත් කාය ශක්ති ඇත්තේ විය. කෙතෙක් (කර්මාන්ත) කැමති මහත් බල <span class="gatha-number">92</span> ඇති ඒ තෙමේ, මහ වැවක් කරන්නේ මිනිසුන් කීප දෙනෙකුම ගෙන ඒ වැව (තැනීම) පටන් ගත්තේය. දස දොළොස් දෙනෙකු විසින් ඉසිලිය යුතු <span class="gatha-number">93</span> මහත් පස් ගුලි උසුලන්නා වූ ඒ තෙමේ වහාම වැව තනා <span class="gatha-number">94</span> නිම කළේය. ඒ කරුණෙන් ඒ තෙමේ ප්‍රකට විය. රජ තෙමේ ඔහු ද ගෙන්වාගෙන ඔහුට සත්කාර දී ගැමුණු කුමරු වෙත වැස්වීය. ඒ කෙත (වැව) “වසභ අමුණ” යයි ප්‍රකට විය. <span class="gatha-number">95</span> ඒ ලභියවසභ තෙමේ ගැමුණු කුමරු වෙත විසීය.</p>
  <div class="subhead">සාරාංශය</div>
  <p><span class="gatha-number">96</span> එකල්හි මිහිපල් (කාවන්තිස්ස රජ) තෙමේ මේ දස මහ යෝධයන්ට පුතුන්ට සමාන සත්කාර <span class="gatha-number">97</span> කරවීය. දික්පති රජ තෙමේ මහා යෝධයන් දස දෙනා කැඳවා, “තොපි එක එකා යෝධයන් දස දස දෙනා සොයව්” යි කීවේය. ඔවුහු එසේම <span class="gatha-number">98</span> යෝධයන් ගෙනාවෝය. නැවතත් මිහිපල් තෙමේ ඒ (ගෙනා) යෝධයන් සියයට ද එසේම යෝධයන් සෙවීම (පර්යේෂණය) පිණිස කීවේය. <span class="gatha-number">99</span> ඒ යෝධයන් දහසටත් <span class="gatha-number">100</span> එසේම (තව දස දෙනෙකු බැගින්) පර්යේෂණයට කීවේය. ඔවුහු ද එසේම යෝධයන් ගෙනාවෝය. කැටි කරන ලද ඒ සියලු යෝධයෝ එකොළොස් දහස් එක්සිය දස <span class="gatha-number">101</span> දෙනෙකි. ඒ සියල්ලෝ මිහිපල්හු වෙතින් නිතර පවත්වන ලද සත්කාර ඇත්තෝ ගැමුණු රජ පුතු පිරිවරා විසූහ.</p>
  <p><span class="gatha-number">102</span> සැප කැමති නුවණැති මිනිස් තෙමේ, අද්භූත වූ සුචරිත පරම්පරාව මෙසේ අසා, අකුසල් මාර්ගයෙන් පිටුපා හැම කල්හි කුසල් මඟෙහි ඇලෙන්නේය.</p>
  <p>මෙතෙකින් හුදී ජනයාගේ පහන් සංවේගය පිණිස කළ මහාවංශයෙහි ‘යෝධලාභ’ නම් වූ තෙවිසි වන පරිච්ඡේදය නිමි.</p>
  <nav class="bottom"><a class="button prev" href="3-22.html"><i class="material-icons">arrow_back</i>22. ගාමිණී කුමාර ප්‍රසූතිය</a><a class="button next" href="3-24.html">24. ද්වෙභාතික යුද්ධය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>