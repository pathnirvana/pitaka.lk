<!DOCTYPE html>
<html>
<head>
    <meta charset="UTF-8">
    <title>76. රාජිනා පුරය අත්පත් කර ගැනීම - මහාවංශය</title>
    <meta name="description" content="මහාවංශය - සිංහල පරිවර්තනය">
    <meta property="og:type" content="article">
    <meta property="og:title" content="76. රාජිනා පුරය අත්පත් කර ගැනීම - මහාවංශය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="mahavanshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-72"><i class="material-icons">toc</i>මහාවංශය</a><i class="material-icons">navigate_next</i><a class="button" href="3.html">පරිච්ඡෙද</a></nav>
  <div class="heading-bar">
    <h2>76. රාජිනා පුරය අත්පත් කර ගැනීම</h2><i class="material-icons star-icon undefined" data-bookmark="{&quot;ids&quot;:[3,72],&quot;headings&quot;:[&quot;පරිච්ඡෙද&quot;,&quot;76. රාජිනා පුරය අත්පත් කර ගැනීම&quot;],&quot;book&quot;:{&quot;name&quot;:&quot;මහාවංශය&quot;,&quot;folder&quot;:&quot;mahavanshaya&quot;}}">star_outline</i><i class="material-icons share-icon" file-name="3-72.html">share</i>
  </div>
  <div class="subhead">රුහුණු රටේ කැරැල්ල මැඩපැවැත්වීම</div>
  <p><span class="gatha-number">1</span> ඉක්බිති ඒ මහරජතුමා දිවා රෑ දෙකෙහිම අලස නොවී නුවණින් යුක්තව ලෝක ශාසනය දියුණු කරන කල්හි, ශ්‍රීමත් වූ ඒ නරේන්ද්‍රයා ඔටුනු පැළඳි <span class="gatha-number">2</span> අටවැනි අවුරුද්දේදී රුහුණු රටේ වැසියෝ සියල්ලෝම එක්ව <span class="gatha-number">3</span> ඉතා දරුණු වූ යම් යම් පාප කර්මයන්හි යෙදවූවෝ වී, නැවතත් <span class="gatha-number">4</span> කැරලි ගසන්නට වූහ; ඔවුහු තියුණු විපතට පත් වූහ. ඒ පරාක්‍රමබාහු රජතුමා <span class="gatha-number">5</span> ඒ පුවත අසා නැවතත් ඇමතිවරුන් සහිත මහා සේනාවක් එහි යවා, යට කී <span class="gatha-number">6</span> සියලු ගම්වල ද නියම් ගම්වල ද පෙර පරිදිම නීතිය ක්‍රියාත්මක කරමින් බොහෝ යුද්ධ කොට, සතුරු සේනාව තම තේජස් නමැති ගින්නට දර කොට මුළු රුහුණු <span class="gatha-number">7</span> රට වහාම කටු කොහොල් රහිත (සතුරන් රහිත) කළේය.</p>
  <p>පසුව ඒ රාජාධිරාජයා ඔටුනු පැළඳි සොළොස් වෙනි වර්ෂයේදී මාවටු පටුන හා ඒකාබද්ධ වූ රටේ, <span class="gatha-number">8</span> සියලු ආකාරයෙන්ම විනාශ වීමේ කාලය එළඹි ඒ රට වැසි කිසි ජන පිරිසක් <span class="gatha-number">9</span> කැරලි ගසා, උතුම් යැයි සම්මත වූ යුද්ධයක් පැවැත්වූහ. ප්‍රඥා සම්පන්න වූ මහා රජතුමා විසිරී යන ලෙස සිවුරඟ සේනාව යවා පොළොව දූවිලි වන තෙක් සතුරන් විනාශ කරවීය.</p>
  <div class="subhead">රාමඤ්ඤ දේශය සමඟ අරගලය</div>
  <p><span class="gatha-number">10</span> සම්බුදු සසුන පවතින බැවින් ද, සමගි මිනිසුන්ගේ නිවසක් බැවින් ද ලංකා සහ රාමඤ්ඤ (බුරුම) යන <span class="gatha-number">11</span> දේශයන් අතර කිසි කලෙක භේදයක් නොවීය. ලක්දිව අධිපති වූ රජ <span class="gatha-number">12</span> දරුවෝ ද රාමඤ්ඤ දේශයේ ඊශ්වරයෝ (පාලකයෝ) ද යන මේ දෙපක්ෂයම සැබෑ දැක්මෙන් යුක්තව හැම කල්හිම පරම බෞද්ධයෝ වූහ. එහෙයින් දේශ දෙකෙහි <span class="gatha-number">13</span> ම පූර්වික සියලු රජ දරුවෝ දැඩි සේ හටගත් විශ්වාසයෙන් යුක්තවම මිත්‍රශීලී වූහ; ඉතා වටිනා නොයෙක් තෑගි බෝග එකිනෙකා වෙත යවමින් බොහෝ කලක් නොකඩවා සමගි බව පවත්වා ගත්හ.</p>
  <p><span class="gatha-number">14</span> පරාක්‍රමබාහු මහරජතුමා සමඟත් රාමඤ්ඤ රටේ රජු පෙර රජුන් මෙන් දිගු කලක් පැවති සමගිය ආරක්ෂා කරගෙන සිටියේය. එහෙත් එක් <span class="gatha-number">15</span> කලෙක නුවණ අඩු ඒ (රාමඤ්ඤ) රජතුමා, මේ ලක්දිවෙන් ගිය කේලාම් කියන්නා වූ කිසි දූතයෙකුගේ බස් අසා, තමන් වෙත ගිය <span class="gatha-number">16</span> ලංකේශ්වරයාගේ දූතයන්ට පුරාණ සිරිත පරිදි දෙනු ලබන්නා වූ වැටුප් (සත්කාර) <span class="gatha-number">17</span> නවතා දැමීය. බැහැර නොයෙක් තැන නොයෙක් දෙනා විසින් විකුණනු ලබන්නා වූ “ඇත්තු නොවිකිණිය යුත්තාහු ය” යැයි සම්මතයක් ද කරවීය. යම් <span class="gatha-number">18</span> ඇත් කෙනෙක් රිදී සියයකට හෝ මිල තුන්දහසකට හෝ පෙර එහි <span class="gatha-number">19</span> විකුණනු ලබන්නෝ නම්, ඔවුන් “දහස් දෙකකට හෝ දහස් තුනකට හෝ වික්ක යුත්තාහ” යි මෙසේ දුෂ්ට අදහස් ඇති ඒ රජ තෙමේ ගණන් සීමා තැබ්බවීය.</p>
  <p><span class="gatha-number">20</span> (මෙයින්) ගෙන යන පඬුරු පිණිස නැවක් පාසා එකා බැගින් දෙනු ලබන්නා වූ පුරාණ ඇත් පඬුර ද මුලිනුපුටා දැමීය. තමන් උදෙසා <span class="gatha-number">21</span> එවන ලද රන්මුවා ලියුම් දකින විටත්, “දූත වූ මේ මිනිස්සු කම්බෝජ රට සඳහා ය” යි මෙසේ යම් කිසි (බොරු) බසක් කියා සියලු වස්තු උදුරා <span class="gatha-number">23</span> ගෙන ලංකේශ්වරයාගේ දූතයන් කඳු රට බලකොටුවක සිරකර තැබුවේය.</p>
  <p><span class="gatha-number">24</span> ස්වකීය වූ තපස්වී නම් දූතයාහට ලංකේශ්වරයා විසින් කරන ලද සංග්‍රහ සියල්ල හැම ආකාරයෙන්ම අසමින් ම, ලංකේශ්වරයාගේ දූතයන් සතු වස්තු ද <span class="gatha-number">25</span> ඇතුන් ද එසේම නැව් ද යන ඒ සියල්ල උදුරා ගෙන, නීති ක්‍රම නොදන්නා ඒ තෙමේ ඔවුන්ගේ පාදයන්හි බොහෝ සේ පීඩා කරවා (වධ දී) දිය ඇදීම පිණිස ද සිරගෙට යෙදවූයේ ය. එක් කලෙක කසුබ් <span class="gatha-number">26</span> නම් වූ දඹදිව ප්‍රධානියෙකු විසින් රන් ලියුම් සහිත කොට එවන ලද්දා <span class="gatha-number">27</span> වූ සරු වූ පඬුරු නවතා, ඒ මිනිසුන්ගේ ගොඩ බැස්ම ද වළක්වා, පසුව ඒ ලියුම් සහිත (පඬුරු) අවමන් සහගත කොට සිය පුරයට ගෙන්වූයේ ය.</p>
  <p><span class="gatha-number">28</span> ඉක්බිති හෙතෙම එක් කලෙක සිංහල දූතයන් කැඳවා, “මෙතැන් පටන් අපගේ රටට සිංහල දේශයෙන් නැව් නොඑවිය යුත්තාහ. ඉදින් ඔවුහු එවනු ලැබුවහොත්, ඉන්පසු මෙහි පැමිණි දූතයන් සියලු ආකාරයෙන් මරා දමනු ලැබේ; (එසේ මැරුවත්) තොපගේ වරදක් නැතැයි <span class="gatha-number">29</span> මෙසේ ලියා දුන් පතක් දැන් අපට දියව්. ඉදින් නො දෙව් නම් තොපි සිය ගෙට <span class="gatha-number">30</span> (රටට) යන්නට නොලබන්නාහුය” යි කීය. මෙසේ ඔවුන්ට තර්ජනය කොට <span class="gatha-number">31</span> පසුව සිය රට එනු පිණිස ලියවා ඔවුන් අතින් පතක් ගත්තේය. වාගීශ්වර <span class="gatha-number">32</span> නම් ආචාරීන් ද ධර්ම කීර්ති නම් පණ්ඩිතයා ද සිදුරු සහිත නැවකින් මුහුදේ පා කර හැරියේ ය. නැවත එක්කලෙක ඇතුන් මිල දී ගැනීම පිණිස <span class="gatha-number">33</span> ලංකේශ්වරයා විසින් මෙහි එවන ලද පඬුරු හා බඩුත් දූතයන් අතින් <span class="gatha-number">34</span> පැහැරගෙන, “ඇතුන් තුදුසක් (දහ හතරක්) තොපට දෙමු. රිදී මිල හෝ දෙමු ය” යි <span class="gatha-number">35</span> මෙසේ කියා ඔවුන්ට කිසිවක් නොදෙන්නේ හුදෙක් බොරුම කීවේය. ඉක්බිති ලංකාධිපතීන් විසින් කාම්බෝජ රට බලා යවන ලද රජ කුමරියක් ද බලහත්කාරයෙන් උදුරා ගත්තේය.</p>
  <div class="subhead">රාමඤ්ඤ රට ආක්‍රමණයට සැරසීම</div>
  <p><span class="gatha-number">36</span> පරාක්‍රම බාහු මහරජතුමා ඒ රජු විසින් අනේක ප්‍රකාරයෙන් කරවන ලද නින්දා සහගත ක්‍රියා අසා, අතිශයින් කිපුණු සිත් ඇත්තේ, “මුළු දඹදිවෙහි <span class="gatha-number">37</span> කවර නම් රජෙක් මා අයත් දූතයන්ට මෙබඳු ක්‍රියාවක් කිරීම <span class="gatha-number">38</span> පිණිස සමත් වේ ද?” යි මෙසේ කියා ඇමතියන් රැස් කොට, “අරිමද්දන රජු අල්වා ගැනීම හෝ මැරීම හෝ වහා කළ යුතුය” <span class="gatha-number">39</span> යැයි ඒ තෙමේ කීවේය. එකල්හි ආදිත්‍ය ද්‍රවිඩාධිකාරී නම් ඇති එහි එක් ගණක මහා ඇමතියෙක් දෑත් බැඳගෙන, තෙමේ ම එහි යනු කැමැත්තේ රජුට මෙසේ කීය. “මේ ක්‍රියාවෙහි ප්‍රධාන වූ මහා <span class="gatha-number">40</span> ඇමතියන් නොයොදවන සේක්වා. ඔබ වහන්සේලාගේ උපදේශ <span class="gatha-number">41</span> මාර්ගයෙන් පිට නොයන්නා වූ, නියෝග ලැබුවා වූ, හුදකලා <span class="gatha-number">42</span> වූ මට, ඉක්මවිය නොහැකි අනුශාසනා ඇත්තා වූ මාගේ ස්වාමියාගේ අනුශාසනාව නොපිරිහෙලා ඉටු කිරීම කිසි කලෙකත් බරක් නොවේ යැයි” කීය.</p>
  <p><span class="gatha-number">43</span> රජතුමා ඒ අසා පැහැදුණේ, යැවිය යුත්තා වූ සියලු ඒ භටයන් හා සේනාධිපතීන් ඔහුට පවරා දී වහා යන්නට අණ කළේ <span class="gatha-number">44</span> ය. පසුව මහා යසස් ඇති ඒ රජතුමා, “නොයෙක් සිය ගණන් නැව් විශේෂයන් වහා සම්පාදනය කළ යුතුය” යි නියෝග කළේ ය. එකල්හි <span class="gatha-number">45</span> මැනවින් පටන් ගන්නා ලද නැව් කර්මාන්තයෙන් පිරී ගියා වූ (ලක්දිව) <span class="gatha-number">46</span> හාත්පස මුහුදුබඩ දේශය එක් කර්මාන්ත ශාලාවක් බඳු විය. පසුව පස් මසකින් ඒ සියලු නැව් කර්මාන්ත නිමවා දළුවක් නම් තොටට වහා රැස් <span class="gatha-number">47</span> කරවීය.</p>
  <p>ඒ රජතුමා අවුරුද්දකට ප්‍රමාණවත් වන සහල් ආදී මාර්ගෝපකරණ, <span class="gatha-number">48</span> සන්නාහ, ආයුධ ආදී නොයෙක් යුද්ධෝපකරණ ද, තියුණු අග ඇති (ඊතල ආදිය) වළකනු පිණිස යකඩින් කළ සන්නාහ ද, නොයෙක් සිය ගණනින් <span class="gatha-number">49</span> දහස් ගණනින් ගණන් කළ හැකි ගෝණ සමින් කළ සන්නාහ ද, විෂ පෙවූ <span class="gatha-number">50</span> ඊතලවලින් හටගත් තියුණු තුවාල සුව කිරීම පිණිස ගව අං වල බහා ලන ලද බෙහෙත් ජාතීන් ද, නොයෙක් ජල ධාරාවන්හි විෂ මිශ්‍ර කරන <span class="gatha-number">51</span> ලද ජලයේ විෂ නැති කිරීම පිණිස ඖෂධ ජාතීන් ද, <span class="gatha-number">52</span> විෂ පෙවූ ඊතල ශරීරයේ ගැඹුරට වැදුණු විට උදුරා ගැනීමට අපහසු හෙයින් ඒවා පිටතට ඇදීමට යකඩ අඬු ද, එසේම තියුණු බුද්ධි ඇති වෛද්‍යවරුන් ද, සාත්තු සේවිකාවන් ද මහා රාජර්ධියෙන් යුක්ත වූ රජ තෙමේ අඩු නොකොට පිළියෙළ කළේ ය.</p>
  <div class="subhead">රාමඤ්ඤ රට ජය ගැනීම</div>
  <p>නොයෙක් දහස් ගණනින් ගණන් කළ හැකි ප්‍රබල භට සේනාවන් නැව්හි නංවා, සංවිධානයෙහි අසහාය පණ්ඩිත වූ ඒ මහීපාල තෙමේ <span class="gatha-number">53</span> අනේක උපකරණවලින් පිරුණා වූ, මහා භටයන්ගෙන් සම්පූර්ණ වූ <span class="gatha-number">54</span> සියලු නැව් දවසින්ම පිටත් කළේ ය. මුහුදු මැද සිටි ඒ නැව් රාශිය <span class="gatha-number">55</span> ඉතා වේගයෙන් යන්නේ ගමන් ගත් දිවයිනක් සේ පෙනුණි. ඒ <span class="gatha-number">56</span> නැව් අතරින් කිසිවක් විරුද්ධ වූ සුළඟින් අවහිර කරන ලද්දේ සමුද්‍රයේ දී ගිලී ගියේය; <span class="gatha-number">57</span> සමහරක් නොදන්නා රටවලට පැමිණියේය. එක් නැවක නැංගා වූ ඉතා සමත් බොහෝ භටයෝ කාක දිවයිනට ගොඩ බැස්සෝ, එහි යුද්ධ කොට ඒ දිවයින් <span class="gatha-number">58</span> වැසි නොයෙක් ජනයන් පණපිටින් අල්වා ගෙන එයින් ගෙනවුත් ලංකාධිරාජයාහට දැක්වූහ.</p>
  <p><span class="gatha-number">59</span> එකල්හි නැව් පහක නැංගවූ මහා බල ඇති යෝධයෝ රාමඤ්ඤ (බුරුම) <span class="gatha-number">60</span> දේශයෙහි කුසුම් තොටට බැස්සාහ. කීර්ති නගර ගිරි ප්‍රධාන කොට ඇත්තා වූ ප්‍රබල වූ ඒ භටයෝ නැවෙන් ගොඩබට තොට පටන්, ඇඳ පැළඳ ගන්නා ලද කවච සහ ආයුධ ඇතිව, රාමඤ්ඤ වැසි නොයෙක් දහස් <span class="gatha-number">61</span> ගණන් සේනාව භීෂණ යුද්ධයේදී මරමින්, මත් ඇතුන් සේ හාත්පස <span class="gatha-number">62</span> පොල් ආදී නොයෙක් වෘක්ෂයන් සිඳිමින්, ගම්වලට ගිනි තබමින් රාජ්‍යයෙන් අඩක් විනාශ කළහ.</p>
  <p><span class="gatha-number">63</span> ආදිත්‍ය ද්‍රවිඩාධිකාරීන් විසින් මෙහෙයවන ලද නෞකාව <span class="gatha-number">64</span> ද එම රට පප්පළා නම් තොටට ගොඩ බැස්සේය. එසේම දෙමළ <span class="gatha-number">65</span> අධිකාරීන් ප්‍රධාන කොට ඇති ජනයෝ වෛරීන් විනාශ කරන්නා වූ ඝෝර වූ බිහිසුණු යුද්ධ කරමින්, ජීවත් වන <span class="gatha-number">66</span> බොහෝ වූ ඒ (රාමඤ්ඤ) ජනයන් පණපිටින් අල්ලා ගනිමින් එකල්හි රාමඤ්ඤ නම් ඒ රට අතිශයින් කලඹා දැමූහ.</p>
  <p><span class="gatha-number">67</span> පසුව භීම වික්‍රම ඇති සිංහලයෝ නීති උල්ලංඝනය කළ නුවරට <span class="gatha-number">68</span> ද වැද, ශස්ත්‍රයෙන් කර්කශ වූ රාමඤ්ඤ හිමියා මැරූහ. ඒ රට රාමඤ්ඤයන් මැඩ රජය තමන් අතට ගෙන, ඒ මහා වීරයෝ උතුම් වූ සුදු ඇතුන් පිට <span class="gatha-number">69</span> නැගී, බිය පහව ගියෝ, ඒ නුවර පැදකුණු කරමින් පසුව ලංකේශ්වරයාගේ ආඥාවෙන් එහි අණබෙර කරවූහ.</p>
  <p><span class="gatha-number">70</span> එකල්හි රාමඤ්ඤ රට ජනයෝ භයින් කම්පා වූවාහු, අනික් ආරක්ෂා ස්ථානයක් <span class="gatha-number">71</span> නොදන්නේ, සියල්ලෝ එක් රැස්ව මන්ත්‍රණය කොට, “මෙ තැන් පටන් අවුරුදු පතා අප අතින් කැමැත්තෙන් බදු පිණිස ඇතුන් ගෙන යා <span class="gatha-number">72</span> යුත්තාහ. මෙසේ අපගේ වස්තු වර්ගය උදුරන්නේ වුවත්, ලක් මිහිපල් තෙමේ මෙවැනි වූ ඉතා ඉවසිය නොහැකි දේ යම් සේ නොකෙරේ නම්, එසේ <span class="gatha-number">73</span> ඒ රජුට අනුශාසනා කරන්නා වූ, හැම කල්හි දයාබර වූ ස්වාමීන් වහන්සේලා (භික්ෂූන්) විසින් අපි සියල්ලෝම දයා කටයුත්තෙමු ය” යි මෙසේ <span class="gatha-number">74</span> කියා, හසුන් ගත් අත් ඇති ස්වකීය දූතයන් ලක්දිව වැසි භික්ෂූන් වහන්සේලා වෙත වහා එවූහ. ඉක්බිති නිකායත්‍රය වාසී සංඝයා වහන්සේලාගේ වචනයෙන් මෘදු බවට පැමිණි ලක්දිව් රජතුමා හා (රාමඤ්ඤ රට වැසි) ඔවුහු හවුරුදු පතා <span class="gatha-number">75</span> බොහෝ ඇතුන් එවන්නෝ, සත්‍ය ගිවිසුම් ඇතිව ලංකාධිපතියා හා නැවත සාමය ඇති කර ගත්හ.</p>
  <div class="subhead">පාණ්ඩ්‍ය දේශයට ආධාර දීම</div>
  <p><span class="gatha-number">76</span> ඉක්බිති මධුරා පුරයෙහි පරාක්‍රම නම් පාණ්ඩ්‍ය රජ තෙමේ, යුද්ධ කිරීමට කැමති වූ කුලශේඛර නම් <span class="gatha-number">77</span> සතුරු රජු විසින් බලසෙන් සමග අවුත් <span class="gatha-number">78</span> සිය පුරය වටලනු ලැබූ කල, දඹදිව තලයේ ශරණ යාමට සුදුසු අන් රජකු නොදැක, <span class="gatha-number">79</span> “සරණාගතයන්ට පිහිට වන්නා වූ උතුමාණෙනි, සතුරු තේජස් ගින්නෙහි හුදකලා පළඟැටියෙක් බඳු මට ඔබගේ පා සඟල නමැති වජ්‍ර පංජරය (දියමන්ති කූඩුව) අතිශයින් පිහිට වේවා” යි මෙසේ කියා ලංකා නාථයා වෙත දූතයන් එවීය. ලංකේශ්වර තෙමේ <span class="gatha-number">80</span> ඔවුන්ගේ බස් අසා, “අප සරණ පතා ආවවුන්ගේ ආපදා තොමෝ <span class="gatha-number">81</span> ඉදින් බැහැර නොලනු ලැබේ නම්, අපගේ ඒ ‘පරාක්‍රමබාහු’ යන නම කෙසේ ගැලපේ ද? මා ඇසුරු කළ තැනැත්තා යම් කිසි සතුරෙකු විසින් මැඩ පැවැත්විය නොහැකිය. <span class="gatha-number">82</span> සඳ ඇසුරු කළ හාවා මෘග සතුරෙකු වූ කවරෙකු විසින් මඬනා ලද්දේ ද? (එබැවින්) ලක්පුර දණ්ඩනාථය, කුලශේඛරයා මරා පාණ්ඩ්‍ය රජු සිය රටෙහි පිහිටුවා <span class="gatha-number">83</span> එව” යි විධාන කළේය.</p>
  <div class="subhead">දණ්ඩනාථගේ ඉන්දීය ආක්‍රමණය</div>
  <p>ඉක්බිති බබලන වික්‍රම ඇති, ලක්පුර (ලංකාපුර) නම් වූ, යුද්ධෝපාය දන්නා, <span class="gatha-number">84</span> සතුරු මහ වනයට ලැව් ගින්නක් බඳු දණ්ඩනාථ තෙමේ “එසේය” යි රජුගේ <span class="gatha-number">85</span> අණ මල් වඩමක් සේ හිසින් පිළිගෙන, යුද්ධයෙහි දක්ෂ වූ බොහෝ සාමන්තයන් පිරිවරා, යුද්ධයෙහි පැරදවිය නොහැකි මහ සෙන් පෙරටු කර <span class="gatha-number">86</span> ගෙන නුවරින් පිටත්ව මාවටුපටුනට පැමිණියේය.</p>
  <p><span class="gatha-number">87</span> කුලශේඛර රජ තෙමේත් අඹු දරුවන් සහිත පාණ්ඩ්‍ය රජු මරා මධුරා නම් පුරය (පැහැර) ගත්තේ ය. මහරජතුමා විසින් ඒ පුවත දැක (අසා), “ඔහුගේ වංශයේ <span class="gatha-number">88</span> උපන්නෙකුට වත් රජය ලබා දේවා” යි නියෝග කරන ලද්දා වූ <span class="gatha-number">89</span> දණ්ඩනාථ තෙමේ මෙතෙර තල්විල් නම් තොටට ගියේ ය. නොයෙක් සිය ගණන් නැව්වලට මහා බල සෙන් නංවා (ඉන්) පිටත් ව මුහුදු පිට එක් <span class="gatha-number">90</span> රෑ දවාලක් ගොස් (එහි) ගියේ, එතෙර සතුරු සෙන් සිටින බව දැක, සියලු <span class="gatha-number">91</span> බල සන්නද්ධ කරවා, ඉතා ගැඹුරු දියේම නැව් නවතා එහිම (මුහුදට) බැස්සේය. <span class="gatha-number">92</span> සියලු සේනාවගේ සන්නාහයන් තෙමෙන හෙයින්, ඒ තෙමේ එක් කඳවුරක් සඳහා සිය ගණන් සෙන් නංවා, ගොඩ සිටි දෙමළුන් විසින් (විදින ලද) <span class="gatha-number">93</span> ඊතල වැසි වැටෙන කල්හි සමින් කළ සන්නාහයන් ඉදිරියෙහි තබා, <span class="gatha-number">94</span> පාණ්ඩ්‍ය රටේ තලවිල් නම් තොටට ගොඩ බැස්සේය. තොටෙහි සිටි දෙමළුන් පලවා හැර, ඒ තොට ගෙන එහි කඳවුරු බැඳගත් මහා බල ඇත්තේ යුද්ධ හතරක් කළේය.</p>
  <p><span class="gatha-number">95</span> මඩවලත්ති රුක්කුනාඩාල්වාර් නම් වූ ද, එසේම කුඩය මුත්තුරා <span class="gatha-number">96</span> රස නම් වූ ද, විල්ලාවාරායරාය නම් වූ ද, අංචුකොට්ටනාඩාල්වාර් <span class="gatha-number">97</span> නම් වූ ද, නරසීහදේව නම් වූ ද යන මේ සාමන්ත රජුන් පස්දෙනා යුද පිණිස පැමිණි කල ඔවුන් සමග ද යුද්ධ කොට, බොහෝ දෙමළුන් මරා උන්ගේ <span class="gatha-number">98</span> අසුන් ගෙන, මහ සෙන් පලවා හැර, යුද්ධ පහක් කොට රාමේශ්වරම ගත්තේ ය. එහි රැඳී සිටි හෙතෙම යුද්ධ නවයක් කොට, දස වැන්නෙහි <span class="gatha-number">99</span> දී ශිලාමේඝය, නරතුංග බ්‍රහ්ම හා රායරය, ඉලංකියායරය, එසේම <span class="gatha-number">100</span> අවුකොටටාරායරය, පලුදිය රායරය, පණසියරායරය යන සාමන්ත <span class="gatha-number">101</span> රජුන් සදෙනා හා යට කී සාමන්ත රජුන් පස්දෙනා මහත් බල සෙන් ගෙන පැමිණි කල, (හේ ලංකානාථ) තෙමේ යුද්ධ කොට ජයට පැමිණ, බොහෝ අසුන් ගෙන දෙමළුන් මරවමින්, රාමේශ්වරම් පටන් සතර <span class="gatha-number">102</span> ගව්වක් දුරින් මුහුදු දෙකට මැදිව පිහිටි කුන්දුකාල් නම් තැනට (ඒ රාමේශ්වරමෙන්) <span class="gatha-number">103</span> ගියේ ය. බොහෝ දෙමළ සෙබළු බියෙන් පලාගොස් වනාන්තරවලට වැදුණාහ. පසුව ඔවුන් අල්වා ගෙන සමහරෙකු උල තැබ්බවීය.</p>
  <div class="subhead">විනාශ වූ දාගැබ් පිළිසකර කිරීම</div>
  <p><span class="gatha-number">104</span> “දෙමළුන් විසින් පූර්වයෙහි බිඳිනා ලද ලක්දිව සියලු සෑ (දාගැබ්) උන් ලවාම කරවිය යුතුය” යි ලංකාධිපති (රජු) විසින් අණ කළ කල, සමහරුන් <span class="gatha-number">105</span> ලක්දිවට පමුණුවා රුවන්වැලි සෑයෙහි කර්මාන්ත කරවීය. ලංකේශ්වර <span class="gatha-number">106</span> තෙමේ ද දෙමළුන් විසින් බිඳිනා ලද සෑය පෙරළා බඳවා අවසානයෙහි <span class="gatha-number">107</span> කොත් පළඳවා පූජා පැවැත්වීමට ඇමතියන් හා පිරිවර කැටුව අනුරාධපුරයට ගියේ ය. ලක්දිව මහා භික්ෂු සංඝයා ද රැස් කරවීය. ඒ <span class="gatha-number">108</span> සංඝයා හට සිවුපසයෙන් උපස්ථාන කරමින්, තුදුස්වක් පොහෝ දින පැමිණි කල නුවර බෙර හසුරුවා, “නුවර අලංකාර කෙරෙත්වා, ගඳ මල් ආදිය <span class="gatha-number">109</span> ගෙන මහජන තෙමේ මහ සෑ තැනට හෙට පැමිණේවා” යි කියා, සියලු පූර්ව <span class="gatha-number">110</span> රාජාභරණයන්ගෙන් හා මුතු මාලා, අංගද ආදී මහඟු අබරණින් දේවලීලාවෙන් සැරසෙන <span class="gatha-number">111</span> ලද්දේ, දිවසරන් විලසින් මැනවින් සැරසුණු සිරුරු ඇති නොයෙක් සිය ගණන් අන්තඃපුර ස්ත්‍රීන් විසින් පෙරටු කරණ ලද්දේ, නන් අබරණ <span class="gatha-number">112</span> වතින් විසිතුරු වෙසින් ලීලෝපේත වූ (ගමනින්) මහා පෙරහැර කළේය. සියොලඟ <span class="gatha-number">113</span> පහන් පුදින් සෑය පුදන්නා වූ දිලිසෙන රන් සන්නාහ ඇති ඇතුන් සමූහයෙන් <span class="gatha-number">114</span> හා ජන රාශි භාරයෙන් මැඩ පොළොවට තෙල් ගල්වන්නා සේ ද, <span class="gatha-number">115</span> සත් සෙමෙර (චාමර) දස දිසාවෙහි වසන්නා මෙන් ද, නන් තුරු රැවින් <span class="gatha-number">116</span> ගිරි ගුහා බිඳිනා සේ ද, සිරි සැපතින් ලෝ වැස්සන් නෙත් සතුටු <span class="gatha-number">117</span> කඳුළු ගන්වමින්, කරඬු, කොඩි, කෙණ්ඩිකා, තල්වැට, කළස් ආදී ස්වර්ණ භාණ්ඩයන්ගේ රැසින් එතැන රන්වන් කරමින්, ඒ (රජ තෙමේ) රජ <span class="gatha-number">118</span> මැදුරින් අවුත් ඡායාව වැඩෙන කල (සවස් වේලෙහි) සෑ මිදුලෙහි දෙව් රජ සිරින් සිට ගත්තේය.</p>
  <p><span class="gatha-number">119</span> නොයෙක් සිය ගණන් භික්ෂූහු ද පබළු පිළිකඩින් සෑය වට ලන්නවුන් සේ අවුදින් පිරිවැරූහ. රජ තෙමේ සෑ මතුයෙහි රන් <span class="gatha-number">120</span> කොත තබා, මස්තකයෙහි සිටි හර මඬුලු (වළාකුළු) ඇති කෛලාශ කූටයේ ශ්‍රී විභූතිය ලෝකයාහට <span class="gatha-number">121</span> දැක්වීය. එදින රජුගේ පහන් පූජාවෙන් දෝ, සෑයෙහි පිහිටි රන් කොතින් <span class="gatha-number">122</span> දෝ නුවර රාත්‍රියක් නැත්තා සේ විය. මෙසේ පරාක්‍රමබාහු මහරජ තෙමේ සෑය පිළිබඳ මහ පෙරහැර කරවා පොළොන්නරු පුරවරට ම පැමිණියේ ය.</p>
  <div class="subhead">පාණ්ඩ්‍ය දේශයේ දරුණු සටන්</div>
  <p><span class="gatha-number">123</span> ඒ දණ්ඩනාථ තෙමේ එහි චිරස්ථිතිය (දිගු කල් පැවැත්ම) කැමැත්තෙන් කුන්දුකාල් නම් පෙදෙසෙහි ‘පරාක්‍රමපුර’ නම් වූ කඳවුරක් කරවීය. <span class="gatha-number">124</span> දෙදහස් සාරසිය රියන් <span class="gatha-number">125</span> දිගින් යුත්, උස් වූ පහන් මුවා (ගල්) පවුරු තුනක් හා දොරටුවක් හා චතුශ්ශාලාවක් ද කරවා, මුහුදින් මුහුදට දිය යම් සේ ගලා යේ ද එසේ <span class="gatha-number">126</span> පරිඛාවක් (දිය අගලක්) ද කරවා, ඒ බලකොටුවෙහි වෙසෙමින් කඩක්කුඩිය නම් වූ ද, <span class="gatha-number">127</span> චෝළ ගඟ නම් වූ ද යනාදී සාමන්ත රජුන් ද ගෙන්වීය. මෙසේ දවසින් දවස සිංහලයන්ගේ බල වැඩෙන කල, කුලශේඛර රජ තෙමේත් එයින් ම <span class="gatha-number">128</span> උන් පලවා හැරීමට සුන්දර පඬුරායරය, පඩ්ය රායරය යන දෙදෙනා හා <span class="gatha-number">129</span> අන්‍ය වූ බලවත් වූ බොහෝ සාමන්ත රජුන් නැවත ද මෙහෙයවීය. ලක්පුර <span class="gatha-number">130</span> නම් (ප්‍රභූ රාජ) තෙමේ උන් හා යුද්ධ තුනක් කොට උන් පලවා හැර ‘වරුකොට්ට’ නම් ගම ගත්තේය. ඉන් පිටත්ව එම සාමන්ත රජුන් හා එක් වූ <span class="gatha-number">131</span> ආළවන්දප්පෙරුමාල් නම් දෙමළා හා මහ යුද්ධ කොට ජයට පැමිණ <span class="gatha-number">132</span> කොලුවුරු නම් ගම් හා මරුථුප නම් ගම ගත්තේ ය. ඒ දණ්ඩනාථ තෙමේ කුණ්ඩිය රට ද, කොලු ඌරු රට ද, මරව වර නම් භටයන් <span class="gatha-number">133</span> වසඟ කළේය. වීරගංගයාගේ රටේ කුණප්පුය, නල්ලුරුය යනාදී වූ බොහෝ ගම් නියම්ගම් කොල්ලකා, මහා බල ඇත්තේ මාළවරායර නම් <span class="gatha-number">134</span> වූ බලවත් සාමන්ත රජු ද, දෙමළ දහසුන් ද වසඟ කොට එහි විසීය.</p>
  <p><span class="gatha-number">135</span> ඉක්බිති ඒ තෙමේ එයින් පරාක්‍රමපුරයට ස්වකීය බල සේනාවට වැටුප් දීමේත්, විවේක ගැනීමේත් අදහසින් පෙරළා ආවේය. එමින් අතරමග මඩලි නම් ගම හුන්නා වූ ආළවන්දයා හා යුද්ධ කොට ඔහු මැරුවේය.</p>
  <p><span class="gatha-number">136</span> ඉක්බිති සිංහ වික්‍රම ඇති, යුද්ධයට දක්ෂ, මහා සේනා සම්පන්න වූ, යුද්ධෝපායෙහි පණ්ඩිත වූ බලවත් කුලශේඛර නම් රජ තෙමේ, බොහෝ <span class="gatha-number">137</span> බල වාහන ඇති මහ ඇමතියනුදු මෙහෙයවා ඔහු දිනනු නොහැකි වූයේ, <span class="gatha-number">138</span> තෙමේම යුද්ධ පිණිස නික්මුණේය. මාළව චක්‍රවර්තිය, මාළවරායරය, <span class="gatha-number">139</span> පරිත්තික්කුණ්ඩරායරය, තොණ්ඩමානාරායරය, තුවර රට අධිපති <span class="gatha-number">140</span> වේළාරය, වීරප්පෙර රායරය, සෙකු රායරාය, තිකලධරායරය, කරුමමලත්ත රාජරය, එසේම මනකුල රාජරය, පුංකොණ්ඩනාඩාල්වාරය, <span class="gatha-number">141</span> කරඹ රායරය, වීරගංගය, වෙමුව රායරය, අලත්තුරුනඩාල්වාරය, මරත්නයරාජය තුන්දෙනා ය, කලවණ්ඩිය නාඩාළවාරය, කේරළසීහමුත්තරය යන මේ ආදී සාමන්ත රජ දරුවන් හා යට කියන ලද්දවුන් <span class="gatha-number">142</span> ද ගෙන; පැරකුම් පාණ්ඩ්‍ය රජුගේ රටේ සෙසු බලසෙන් ද; මයිලන් <span class="gatha-number">143</span> දෙදෙනාගේ කෝරළ දෙකෙහි සියලු බලසෙන් ද; තමා අයත් <span class="gatha-number">144</span> ත්‍රිණවෙලි රජයෙහි සියලු බලසෙන් ද; නිච්චවීනෝදමානව රායරය, <span class="gatha-number">145</span> පට්ටිරායරය, තුකුත්තරායරය, තොම්පිය රායරය, ආලවන්දපෙරුමාළය, <span class="gatha-number">146</span> චෝළකෝනාරය, එසේම තංගිපේපෙරුමාළය, අලඛිය රායරය, <span class="gatha-number">147</span> මාණාභරණ රජු ය, අවන්දිය රායරය, මුන්දිර රායරය, විට්ටාචර දෙමළය <span class="gatha-number">148</span> යන මෙකී සාමන්ත රජුන් ද මහත් බල වාහනයන් ද ගෙන පරාක්‍රම පුරය වෙත අවුත්, “සිංහලයන්ගේ හිස් කපා රාමේශ්වරම් දෙවොලෙහි <span class="gatha-number">149</span> මේ වර මාගේ දේව පූජාව වන්නේය” යි සිංහ ගර්ජනා කොට, එරුක් <span class="gatha-number">150</span> කොට්ට නම් ගම ද ඉඩගළිස්සර නම් ගම ද කඳවුරු පිහිටුවීය.</p>
  <p><span class="gatha-number">151</span> පසුව පරාක්‍රම පුර නම් කඳවුර කොල්ලකෑමට කුලශේඛර තෙමේ <span class="gatha-number">152</span> ගොඩින් ද, බොහෝ දෙනා නැව් නංවා මුහුදු පිටින් ද මහ සෙන් මෙහෙයවීය. <span class="gatha-number">153</span> මෙසේ නොයෙක් දිගින් අවුත් මහා සේනා යුද්ධ කරන කල, සමුද්‍රයන් දෙදෙනෙකුගේ ඉවුර උතුරන්නා බඳු විය. ඉක්බිති ඒ ලංකාපුර (ප්‍රභූ රාජ) <span class="gatha-number">154</span> තෙමේ මහා සේනා සන්නද්ධ කරවා කඳවුරින් නික්ම ඔවුන් හා <span class="gatha-number">155</span> යුද්ධ කිරීමට පටන් ගත්තේය. ඉක්බිති ඒ දෙමළ සේනාව යුද්ධ කරමින් <span class="gatha-number">156</span> මහ යුද්ධයේ දී භයංකර ප්‍රහාරයට ද නොඅඩු වූ ඊතල විදීමට ද ලක්ව වෙහෙසට පත්වූවා, සිය කඳවුරට පෙරළා ගියාය.</p>
  <p><span class="gatha-number">157</span> මෙසේ ම අවුදින් පනස් තුන් වරක් යුද්ධ කළාය. ඉක්බිති කුලශේඛර <span class="gatha-number">158</span> රජ තෙමේ යුද්ධයක් යුද්ධයක් පාසා පරාජය දැක, තෙමේත් කඳවුරින් (නික්ම) යුද පිණිස බල සෙන් මෙහෙයවීය. ලංකාපුර නම් (ප්‍රභූ රාජ) <span class="gatha-number">159</span> තෙමේ සියලු දොරටු හරවා, මහා පර්වතයක් සේ සිය සෙන් <span class="gatha-number">160</span> ඉදිරි කොට ගෙන නික්මුණේ, යුද්ධ කොට බොහෝ දෙමළුන් මරා අසුන් ද ගෙන ජයට පැමිණ, ලුහුබඳිමින් කුරුම්බණ්ඩකලියට ගියේ ය. එහි කඳවුරක් කිරීමට පටන් ගත් කල, කුලශේඛර රජ තෙමේ යුද්ධයේ දී බිඳුණු ඒ මහා සේනාව ද එකතු කරවා, හරය කරගත් (ඉතා දක්ෂ) තමා හා සමාන වූ මහ සෙන් ද ගෙන, තෙමේම අවුත් ප්‍රති සතුරන්ට භය එලවමින් යුද්ධ කළේ ය.</p>
  <p><span class="gatha-number">161</span> කඩු නමැති මසුන් දහසක් විසින් ද, අශ්ව නමැති රළ සියයක් විසින් ද, <span class="gatha-number">162</span> පදික සේනා ගංගාවන්ගේ ඇද හැලීමෙන් ද, බෙර හඬ නමැති ගිගුම් දීමෙන් ද <span class="gatha-number">163</span> එකල මහ යුද්ධය පවත්නා කල, මහා වික්‍රම සම්පන්න සිංහලයෝ බාහු කසන (යුද වැදීමට ඇති ආශාව) දුරු කළෝ ය.</p>
  <div class="subhead">දෙමළ බලකොටු බිඳ දැමීම</div>
  <p>
    <span class="gatha-number">164</span> විල්ලව රායර නම් වූ තැනැත්තා ද චෝළ කෝනාර නම් වූ තැනැත්තා ද යාධව <span class="gatha-number">165</span> රායර නම් වූවන් ද ඉතා විශාල බල ඇත්තා වූ සාමන්තයෙකු ද, නොයෙක් <span class="gatha-number">166</span> සිය ගණන් භටයන් ද, සියලු රාජාමාත්‍යයන් ද අවසර දෙන මෙන් ඉල්ලා <span class="gatha-number">167</span> පිටව ගියහ. යුද්ධයේ දී පලා යන්නා වූ ඔවුන් විසින් හුදෙක් තම වික්‍රමය පමණක් අත්හරින ලද්දේ නොවේ; ඔවුහු සිංහාසනය, ඡත්‍රය සහ අලංකාර ආභරණ ආදිය ද දමා ගියහ.
  </p>
  <p>
    <span class="gatha-number">168</span> ලංකාපුර නම් වූ ප්‍රභූරාජ තෙමේ සතුරන් වූ කුලශේඛර රජු විසින් <span class="gatha-number">169</span> වාසය කරන ලද හරික්කාවුර නම් බලකොටුවට ගොස් එය ගිනි තබ්බවා, <span class="gatha-number">170</span> පසුව එය තමා යටතට ගෙන මද කලක් එහි වාසය කොට, එකල්හි ලංකාවිදු (ලංකාපුර) තෙමේ එයින් <span class="gatha-number">171</span> පිටත්ව මණ්ඩලික ප්‍රදේශයට වැද, එයින් ද ගොස් ඉක්බිති දෙවියාපට්ටන නම් <span class="gatha-number">172</span> ජනපදය ලුහුබඳවා අත්පත් කර ගත්තේ ය. එයින් සිරියවල යට ගොස් කොළුවන්කොට්ට නම් වූ ඒ බලකොටුවෙහි වසන්නා වූ බුද්ධ කඩ <span class="gatha-number">173</span> රායර නම් වූ බලනායකයා යුද්ධයට සැරසුණු කල්හි, ඔහු හා දරුණු යුද්ධ කොට ඔහු පලවා හැරියේ ය. එසේම කුලශේඛර රජුගේ බොහෝ ඇමතියන් ද ඒ යුද්ධයේ දී පලවා හැර <span class="gatha-number">174</span> ඒ බලකොටුව ද අත්පත් කර ගෙන මහ ගම් සත්විස්සක් ද (යටත් කර ගත්තේ ය).
  </p>
  <p>
    ඉක්බිති ඒ දවැදනතික නම් ගම වෙසෙමින් බිහිසුණු පැරකුම් ඇති හේ තෙමේ කොටස බුක්කය යන <span class="gatha-number">175</span> නම් ඇති දෙදෙනා ද, බමුණුගමය යන මෙහි වසන පණ්ඩාර දෙමළා ද, <span class="gatha-number">176</span> චෝළ කෝනාර ද, යාථවරායර නම් සාමන්ත රජු ද, එසේම විල්ලව <span class="gatha-number">177</span> රායර ද, කාලිංග රායර ද, සුන්දරපඩුරාය සහ නරසීහ දේව නම් දෙදෙනා ද, එසේම පඩ්ය රායර යන මොවුන් හා යුද්ධ කරමින් ඔවුන් ද බිඳ, <span class="gatha-number">178</span> බොහෝ දෙමළුන් මරවා, බොහෝ අශ්වයන් ද ගෙන, සම්පූර්ණ වූ බල වාහන ඇත්තේ විය.
  </p>
  <p>
    <span class="gatha-number">179</span> පසුව කුණ්ඩයන්නේක නම් වූ තැන වසන්නා වූ කණ්ඩයමුත්තු රායර ද, <span class="gatha-number">180</span> එසේම කඩිල රායර ද, යාථව රායර යයි කියන සාමන්ත දෙමළ රජුන් <span class="gatha-number">181</span> තුන්දෙනා ද වසඟ කොට, ඒ ස්ථානයෙහි වෙසෙමින් (උපාය) ස්ථාන දන්නා වූ හේ තෙමේ, <span class="gatha-number">182</span> වික්‍රම චෝළපෙපර නම් බලකොටුවෙහි පණ්ඩි රායර, පඬිමණ්ඩල නාඩාල්වාරය, වීරමග රායර, කංගකොණ්ඩප්පෙරායර යන මොවුන් තුන්දෙනා ද, කාමන්දකොට්ට රටවැසියන් ද යන මේ සියල්ලන් මහා වීර තෙමේ එකල්හි වසඟ කොටගෙන මහා යුද්ධයක් කරනු කැමැත්තේ මරුථු කොට්ටයට ගියේ ය.
  </p>
  <p>
    <span class="gatha-number">183</span> එහි ද චෝළකෝනාර ද, තොන්ද්‍රිය ද, එසේ ම අන්‍ය වූ සුත්තණ්ඩාර <span class="gatha-number">184</span> සාමන්තයා ද, වීර ගංගර දෙමළා ද, එසේ ම කුත්තණ්ඩාර යන මේ ආදීන් හා මහා යුද්ධ කොට තොන්ද්‍රිය බලනායකයා එහි දී ජීවිතක්‍ෂයට පමුණුවා, <span class="gatha-number">185</span> ඔවුන්ගේ අශ්වයන් ද ගෙන බොහෝ දෙමළුන් මරවා මත්තෙහි කංග <span class="gatha-number">186</span> කොට්ටානය යයි ප්‍රසිද්ධ වූ බලකොටුව අත්පත් කර ගත්තේ ය. එයින් නික්ම පණිව <span class="gatha-number">187</span> නම් තැන රැඳී සිටියේ, අළත්තුරු නාඩාල්වාර දෙදෙනා ද, පන්ද්‍රිය රායර ද, විල්ලවා රායර ද, චුල්ලකකුණ්ඩ රායර යන මොවුන් හා මහා යුද්ධ <span class="gatha-number">188</span> කොට එහි දී ඔවුන් පරාජය කර පණිවකොට්ටය ගෙන, එතැනින් හැරී ඒ තෙමේ <span class="gatha-number">189</span> කංගකොට්ටාන නම් තැනට ම පෙර සිටි පරිද්දෙන් අවුත්, එයින් <span class="gatha-number">190</span> අණිවලක්කොට්ටාන නම් තැනට ගොස් අණිවලක්කොට්ටයට යුද්ධ පිණිස ගොස්, එහි ද ඛණ්ඩමාළව රායර ද, වීරගංගර දෙදෙනා ද, චෝළකෝනාර නම් දෙමළා ද යන මොවුන් හා මහා යුද්ධ <span class="gatha-number">191</span> කොට ඒ සියල්ලන් බිඳ, බොහෝ දෙමළුන් මරවා, බොහෝ අශ්වයන් ද <span class="gatha-number">192</span> ගෙන, ඒ බලකොටුව සහ නෙට්ටුරුව අත්පත් කර ගෙන තෙමේ එහි රැඳී සිටියේ ම, කුත්තාණ්ඩාර, වීරගංග, තංගිප්පෙරුමාල් යන බලනායකයන් හා ඔවුන් <span class="gatha-number">193</span> ඇසුරු කළ නොයෙක් සිය ගණන් දෙමළුන් ද, එසේම ඉලකිය රායර, <span class="gatha-number">194</span> අංචුකොට්ට රායර යන මොවුන් ද වසඟ කොට ගෙන, මිණි කොඩොල් ආදී ආභරණ ප්‍රසාද පිණිස දුන්නේ ය. ඉක්බිති ඉලංකි රායරයා හට “රාජ වෙසීභුජංග සිලාමේඝ” යයි යන ඔහු කැමති විරුද නාමය ද දුන්නේ ය.
  </p>
  <div class="subhead">වීරපණ්ඩු කුමරුට රැකවරණය දීම</div>
  <p>
    <span class="gatha-number">195</span> මේ අතරතුරෙහි පරාක්‍රම පඬිරජුගේ දරුවා වූ, වීරපණ්ඩු කුමාරයා යයි <span class="gatha-number">196</span> ප්‍රසිද්ධ වූ සැමට බාල කුමාරයා, පුත්‍ර භාර්යාවන් සහිතව මරණයට පත් වූ සතුරන්ගේ වසයට පැමිණි පියරජුගේ ජීවිතක්‍ෂයට පැමිණීම සිදු වූ කල්හි, එක්තරා <span class="gatha-number">197</span> උපායකින් සතුරන් අතින් මිදී, භයින් යුක්තව නො අවුත් මලය නම් රටෙහි <span class="gatha-number">198</span> රැඳී සිටින බව අසා, ඔහු වෙත දූතයන් යැවී ය. “මම මෙහි මහා යුද්ධයේ දී ඇමතියන් සහිත කුලශේඛර රජු නොයෙක් වර පරාජය කර දිනා, රාජ්‍යයෙන් <span class="gatha-number">199</span> භාගයක් ගෙන, ප්‍රමාණයෙන් දෙතුන් ගව්වක් පමණ වූ මදුරාපුරයට <span class="gatha-number">200</span> නුදුරු දේශයෙහි පැමිණ සිටියෙමි. අපගේ ස්වාමි තෙමේ ද තොපගේ <span class="gatha-number">201</span> පියරජුට ආරක්ෂාව සලසනු කැමති වන්නේ, සතුරන් විසින් ඒ නරනායකයා නැසූ කල්හි ඒ පුවත අසා, ’මා සරණ ගියා වූ ඒ තෙමේ ඉදින් එසේ සතුරු රජු විසින් නසන ලද නම්, දැන් ඔහු ද මරා පරාක්‍රම පඬිරජුගේ ඒ රාජ්‍යය ඒ වංශයෙහි උපන්නා වූ කිසිවෙක් ඉදින් විද්‍යමාන නම් ඔහුටවත් <span class="gatha-number">202</span> ගෙන දෙව’ යි අප මෙහෙයවූයේ ය. එහෙයින් සිතෙහි බියක් ඇති කර නොගෙන <span class="gatha-number">203</span> වහා අවුත් පිය සන්තක වූ රාජ්‍යය අනුශාසනා කරව” යි සත්‍ය වූ <span class="gatha-number">204</span> මෘදු වචන කියා යැවී ය. කුමාර තෙමේ ද ඒ වෘත්තාන්තය විවිධ වූ පරිද්දෙන් අසා කල් නො ගෙවා ඔහු වෙත එළඹියේ ය.
  </p>
  <p>
    <span class="gatha-number">205</span> එකල්හි කිසිවක් නැති කුමරු පැමිණි බව කියා ලංකාපුර ප්‍රභූරාජ <span class="gatha-number">206</span> තෙමේ මහරජු පිළිබඳ ලංකාවට පතක් යැවී ය. මහ රජ තෙමේ ඒ පුවත <span class="gatha-number">207</span> විධි වූ පරිද්දෙන් දැන, භෝජනයට සුදුසු වූ ස්වර්ණමය හා රජතමය (රන් හා රිදී) නොයෙක් <span class="gatha-number">208</span> බඳුන් ද, රන්මුවා රිදී මුවා බොහෝ වූ ප්‍රදීපාධාරයන් ද, මහාර්ඝ වූ තමන්ගේ වස්ත්‍ර බඳු වූ අඳිනට සුදුසු දෑ ද, කර්ණකුණ්ඩල හා මුතුවැල් ද, <span class="gatha-number">209</span> රුවන් මුවා වළලු ද යන මේ ආදී භාණ්ඩයන් ගෙන, සතුටු වූ රජතෙමේ සතුටු <span class="gatha-number">210</span> පඬුරු කොට යැවූ සේක. ඉක්බිති කුමාර තෙමේ ඉතා ආදරයෙන් ඒ පඬුරු සියල්ල රජු සිටින දිශාවට වැඳ භය සහිතව පිළිගත්තේ ය.
  </p>
  <div class="subhead">සාමන්තයන් දමනය කිරීම හා නෙට්ටුරුව ජය ගැනීම</div>
  <p>
    එකල්හි මහා බල ඇති ඒ ලංකාපුර තෙමේ මුණ්ඩික්කාර රජ, <span class="gatha-number">211</span> ඛණ්ඩදේව මාළව රායර නම් තැනැත්තා ද සමඟ යුද්ධ කොට එතැනින් පලවා හැර, කීලංගල නම් වූ ද මේල මංගල නම් වූ ද යන දෙරටේ දෙමළුන් වසඟ කොට, <span class="gatha-number">212</span> එහි වෙසෙමින් සිටියේ ය. පසුව වීර තෙමේ එකල්හි බියෙන් පරවශ වූ සිත් ඇතිව, <span class="gatha-number">213</span> පහ වූ මානයෙන් යුතුව සරණ පිණිස ආවා වූ මාළව රායරයා <span class="gatha-number">214</span> පූර්ව ස්ථානාන්තරයෙහි (පෙර තනතුරෙහි) පිහිටුවා, මුණ්ඩික්කාරයා ද පෙරළා දී, මංගල යන දෙරට ප්‍රධාන කොට මුණ්ඩනනංකොණ්ඩගත වූ ගෝකර්ණනාඩුවට නායක කොට, අණිවලක්කි කොට්ටයෙහි ලංකාපුර තෙමේ එකල විසී ය.
  </p>
  <p>
    <span class="gatha-number">215</span> ඉක්බිති තෙමේ ම එයින් නික්ම ලුහුබඳවා නෙට්ටුරුවට වැද, <span class="gatha-number">216</span> මානවීර මධුරාවෙහි වැසි සාමන්තයන් සමග ද, අලත්තුරු නාඩාල්වාර දෙදෙනා, කාලිංග රායර, කලිකාල රායර යන මොවුන් සමග ද මහා යුද්ධ කොට, බොහෝ දෙමළුන් හා කලිකාල රායරයාත් මරා, මහත් <span class="gatha-number">217</span> බල ඇත්තේ ඒ මධුරාව අත්පත් කොට ගෙන, පසුව බොහෝ දෙමළුන් ද එසේම මුවරය නම් රායරයා ද කරුමමළුත්ත රායරයා ද තම වසයෙහි <span class="gatha-number">218</span> පවත්වා ගෙන, බලවත් වූ හේ තෙමේ අලත්තුරු නාඩාලයාගේ දුර්ගයට ගොස් <span class="gatha-number">219</span> කාලිංග රායර, චුල්ලකංකුඩ රායර යන මොවුන් හා මහා යුද්ධ කොට <span class="gatha-number">220</span> ඉක්මවිය නොහැකි භීම වික්‍රම ඇත්තේ ඔවුන් එතනින් පලවා හැර, ප්‍රසිද්ධ ගම් කිහිපයකුත් <span class="gatha-number">221</span> ගිනි තබ්බවා මහා වීර තෙමේ නැවතත් නෙට්ටුරුවට එළඹියේ ය.
  </p>
  <div class="subhead">පාතපත මහා සංග්‍රාමය</div>
  <p>
    <span class="gatha-number">222</span> එකල දකුණු දිගින් චුල්ලකංකුඩ රායර, අලත්තුරු නාඩාල්වාර <span class="gatha-number">223</span> දෙදෙනා ය, මණ්ණාය රායර නම් වූ ය, පරිත්තික්කුණ්ඩියාර් නම් වූ ය, එසේම සෙංකුඩි රායර නම් වූ ය යන බල නායකයන් හා සංග්‍රාම විධානයෙහි දක්ෂ වූ අන්‍ය වූ බොහෝ වූ දෙමළු ද, කුලශේඛර රජුගේ <span class="gatha-number">224</span> අභ්‍යන්තරික සාමන්ත වූ කාලිංග රායර තෙමේ ද, තෙන්නපල්ලව <span class="gatha-number">225</span> රායර තෙමේ ද, ආළවන්දප්පෙරුමාල් තෙමේ ද යන මේ පැරදවිය නොහෙන්නෝ සිය සේනා සන්නද්ධ කොට නික්ම සහසික වූ <span class="gatha-number">226</span> සිත් ඇත්තෝ පාතපත නම් තැනට එළඹියහ.
  </p>
  <p>
    <span class="gatha-number">227</span> ඒ වාරයෙහි ඔවුහු සතුරු විජය පිණිස කරණ ලද නිශ්චය ඇති වූහ. <span class="gatha-number">228</span> ඉක්බිති යුධ විධානයෙහි දක්‍ෂ ලංකාපුර තෙමේ ඒ විධාන අසා බොහෝ බලවාහන ඇති සාමන්තයන් එහි යැවී ය. ඔවුහු එහි ගොස් ඒ <span class="gatha-number">229</span> බලකොටුව හාත්පසින් වටලා ගෙන, බලකොටුව වෙත තිබූ මහ ගම් විස්සක් ද දවා, පසුව ඒ පුවත් කියා ලංකාපුර නම් ප්‍රභූරාජයා වෙත, <span class="gatha-number">230</span> “බලකොටුව පැහැර ගන්නමෝ ද? නොහොත් එසේ නො කරන්නමෝ ද?” යි දැනගනු පිණිස දූතයෙක් යැවූහ. <span class="gatha-number">231</span> ඒ තෙමේ ඒ අසා නැවතත් මහා සේනාවක් යවා “බලකොටුව පැහැර ගනිව්” යි කියා හසුන් යැවී ය. එකල්හි ඔවුහු සියල්ලෝ ම ඔහු විසින් එවන ලද හසුන අසා <span class="gatha-number">232</span> ඉතා බියකරු යුද්ධ කිරීමට පටන් ගත්හ. කල්පාන්ත වාත සක්‍ෂාභයක් (කල්පය අවසානයේ හමන සුළඟක්) බඳු වූ ඉවසිය නොහෙන මහා යුද්ධයක් එහි උභය සේනාවන් සම්බන්ධ වූයේ විය.
  </p>
  <p>
    <span class="gatha-number">233</span> දහස් ගණන් දෙමළුන් ජීවිතක්‍ෂයට පමුණුවා එසේ ම <span class="gatha-number">234</span> කුලශේඛර රජුගේ අභ්‍යන්තරික වූ තෙන්නප්පල්ලව රායර නම් <span class="gatha-number">235</span> ඇමතියා ද මරා, ආළවන්දප්පෙරුමාල් බිය වී පලා ගිය කල, ඔහු නැගී අසු ද අනිකුත් බොහෝ අසුන් ද ගෙන, සිංහ වික්‍රම ඇති ඒ සිංහලයෝ වීරර් දේවියගේ මුව පියුම තුටු කරවමින් දෙමළ සෙන් බිඳ දැමූහ. පාතපත <span class="gatha-number">236</span> නම් ඒ පෙදෙස අත්පත් කොට ගෙන එහි සිටි සේනාව ලංකාපුර තෙමේ පසුව තමා වෙතට ම ගෙන්වී ය.
  </p>
  <div class="subhead">සෙන්පොන්මාරි ජයග්‍රහණය</div>
  <p>
    පසුව ඒ ලංකාපුර තෙමේ අණිවලක්කි කොට්ට නම් තැනට <span class="gatha-number">237</span> ගියේ ය. මාළව චක්‍රවර්තීහු ද අංචුකොට්ටයන් ද වසඟ කළේ ය. මෙසේ තොණ්ඩිය පාසය යන දෙරට ගෙන උතුරු දිග සතුරන් නැති කොට <span class="gatha-number">238</span> සකස් කරනු පිණිස කුරුන්දංකුණ්ඩියට හේ තෙමේ ගියේ ය. එහි වළුඨිය <span class="gatha-number">239</span> රායර නම් සාමන්ත රජු තමා වසයෙහි කොට ගෙන ඔහුට ස්වකීය පදවියත් ස්වර්ණ වළලු ආදියත් දී, ඉන් ද නික්ම නැවත තිරිවේකම්බම නම් <span class="gatha-number">240</span> රටට ගොස්, එකල්හි එහි සිටි සිලාමෙඝ රායර, එසේ ම කණසි <span class="gatha-number">241</span> රායර, අංචුකොට්ටනාඩාල්වාර යන සාමන්තයන් තමා වසයට <span class="gatha-number">242</span> ගෙන, මොවුන් සියල්ලන්ට පෙර සෙයින් සතුටු පඬුරු දී, පුංකොට්ටනාඩාල්වාර නම් බලනායකයා ද තමා වසයෙහි පමුණුවා මොවුන් සියල්ලන්ට ද පෙර සෙයින් ප්‍රසාද දුන්නේ ය.
  </p>
  <p>
    <span class="gatha-number">243</span> ඉක්බිති සත්‍ය වූ ප්‍රතිඥා ඇති මහා වීර තෙමේ තමාට වසඟ වන ලෙස <span class="gatha-number">244</span> මාළව චක්‍රවර්තීන් වෙත හසුන් යවා, එහෙත් ඔහු තමා හමු නොවී <span class="gatha-number">245</span> සෙන්පොන්මාරියට ගිය කල, ලංකාපුර තෙමේ සෙන්පොන්මාරි නම් <span class="gatha-number">246</span> නුවර ගන්නා පිණිස තෙමේ ම එහි ගියේ ය. ඒ නුවර ගැනීමට පෙර ආවා වූ චෝළ සේනාවට වසර දෙකක් තිස්සේ එහි යුද්ධ කර හෝ එය අල්ලා ගැනීමට නොහැකි විය. එබඳු වූ යාමට දුෂ්කර වූ ඒ බලකොටුව සිංහ වික්‍රම ඇති ඒ සිංහලයෝ දිනාගේ අර්ධ භාගයක් (දින භාගයක්) කල් වුව ද පසු නො <span class="gatha-number">247</span> කොට, පවුරු දෙක හා දොරටු සතර බිඳ, වෙන වෙනම ඇතුන් සෙයින් <span class="gatha-number">248</span> දුර්ගය ඇතුළට වන්නාහ. එහි නොයෙක් සිය ගණන් දෙමළුන් මරා මෙසේ ඔවුහු සෙන්පොන්මාරි නම් වූ ඒ නුවර ක්ෂණයකින් පැහැර ගත්හ.
  </p>
  <div class="subhead">දෙමළ සේනාවේ ප්‍රතිප්‍රහාරය සහ පරාජය</div>
  <p>
    <span class="gatha-number">249</span> එකල්හි කල්ලර සේනාව ය, නැවත මරවරයෝ ය, එසේම ගෝළිමළයෝ ය, වැලි එසේම කුත්තවරයෝ ය, වල්ලක්කුත් තාර සේනාව <span class="gatha-number">250</span> ය, එසේම ඌචෙන සේනාව ය යන පණස් දහස් සැට දහස් ගණනට <span class="gatha-number">251</span> ගියා වූ ඉතා උදාර පරාක්‍රම ඇති දෙමළ මහා බලය, සිංහලයන් සිටි ඒ <span class="gatha-number">252</span> බලකොටුව වටලා පසුව ඉතා බිහිසුණු තදබල යුද්ධයක් කිරීමට වහා පටන් ගත්හ. ඉක්බිති දකුණු දොරටුවෙහි දොර හැර දේවලංකාපුර නම් වූ ය, <span class="gatha-number">253</span> එසේම සොර ලංකාගිරිය යන ඉක්මවිය නොහැකි වික්‍රම ඇති බලනායකයෝ සිය සේනාව සහිත වූවෝ දහස් ගණන් දෙමළුන් ජීවිතක්ෂයට පමුණුවා, ඒ දිගින් ආවා වූ ඉතා උග්‍ර වූ දෙමළ බලය ඇති <span class="gatha-number">254</span> මුළක්, සිංහයන් සෙයින් සිංහ වික්‍රම ඇති ව බිඳ දැමූහ. ගෝකර්ණ <span class="gatha-number">255</span> දණ්ඩනායක නම් වූ ද ලෝක කේසධාතු නම් වූ ද සේනාපතීහු ඒ <span class="gatha-number">256</span> මොහොතෙහි ඒ දකුණු දොරින් නික්ම ගෙන සතුරන්ගේ බොහෝ භටයන් <span class="gatha-number">257</span> රණබිමෙහි මරවා නසන ලදින් ඉතිරි වූ සියලු සතුරු බලසෙන් භග්න කළහ.
  </p>
  <p>
    <span class="gatha-number">258</span> මහත් බල ඇති කීර්ති කේසධාතු නම් බලනායකයා ද, ජගද්වීජය නම් වූ ලංවිය නොහෙන එක් සාමන්තයෙක් ද යන වීරයෝ දෙදෙනා <span class="gatha-number">259</span> උතුරු දොරින් බැහැරව දෙමළ යෝධයන් අතුරෙන් බොහෝ දෙනෙක් <span class="gatha-number">260</span> ජීවිතක්ෂයට පමුණුවා දෙමළුන් අයත් බලසෙන් වහා බිඳ දැමූහ. මෙසේ <span class="gatha-number">261</span> එදවස ම සිංහලයෝ ක්ෂණයක දී දෙමළුන් අයත් සියලු සේනා මරා ද පලවා ද බොහෝ අසුන් ගත්තාහ. දිනන ස්වභාව ඇති ඔවුහු ප්‍රසිද්ධ වූ බල <span class="gatha-number">262</span> කොටුවට පෙරළා ආවෝ ය.
  </p>
  <p>
    එකල්හි කුන්තවරයෝ ය, එසේම කල්ලර සේනා ය, ගෝළි <span class="gatha-number">263</span> හළයන්ගේ සේනා ය, මරවරයන්ගේ සේනාව ය, වල්ලක්කුත් <span class="gatha-number">264</span> තාර සේනා ය, එසේම ඌවවෙන පිරිස ය, ථලයුරු නාඩාල්වාරය, එසේම කාගයාරාය යන මේ දෙදෙනාගේ සේනා ය, එසේම <span class="gatha-number">265</span> ථලයුරුනාඩු වාසීහු ය, කලහිනාඩුවෙහි සේනා ය, ථලයුනනාඩු වාසීහු ය, කාකන්නාඩු වාසීහු යයි යන මේ දෙමළ බලසෙන් හා සොළී දේශ සීමාවෙන් මොබ වොල්ලරු නම් ගම දක්වා මොබ රට වැසි සියල්ලන් <span class="gatha-number">266</span> තමා වසයට ගෙන ආයේ ය. හේ තෙමේ පිළිවෙළින් මොවුන්ට ප්‍රසාද ද දුන්නේ ය. එකල්හි වෛශ්‍යයන් විසින් ද යොනුන් ද ගෙනෙන ලද <span class="gatha-number">267</span> පඬුරු ගෙන, ඔවුහු ද බොහෝ ප්‍රසාද දීමෙන් සත්කාර කොට, පෙරළා සරණ පිණිස ආවා වූ මාළව චක්‍රවර්ති නම් බලනායකයාට <span class="gatha-number">268</span> සෙන්පොන්මාරි නුවර දී ඔහු සිය පදවියෙහි තබා, එයින් පිටත්ව <span class="gatha-number">269</span> තිරුවේකකම්බයට නැවත අවුත් ඉන් ද නික්ම කුරන්දංකුණ්ඩියට ආයේ ය.
  </p>
  <div class="subhead">මාළව රායර බේරා ගැනීම</div>
  <p>
    <span class="gatha-number">270</span> එකල්හි බලවත් වූ කලවණ්ඩිනාඩාල්වාර් තෙමේ යුද්ධ කොට මාළව රායරයා කෙරෙන් මුණ්ඩික්කාරය පැහැර ගත්තේ ය. එසේ කළ කල්හි මාළව රායර තෙමේ අනික් සරණක් නොදක්නේ “මට ඔබ සරණ වුව මැනව” යි <span class="gatha-number">271</span> ලංකාපුර දණ්ඩනාථයන් වෙත එළඹියේ ය. එකල නියෝජක වූ ලංකාපුර තෙමේ කේස ධාතු ය, ලෝක සම්මත වූ කීර්ති ය, ලෝකනාථ ය යන දෙදෙනා ය, ගෝකර්ණ දණ්ඩනාථය යන උතුම් වූ සාමන්තයන් කැඳවා <span class="gatha-number">272</span> යුද්ධ කොට මුණ්ඩික්කාරය ගෙන නැවත ඔහුට ම දෙනු පිණිස නියෝග <span class="gatha-number">273</span> කළේ ය. ඔවුහු එහි ගොස් දුරතික්‍රම යුද්ධ කොට කලවණ්ඩිය නාඩාල්වාර නම් වූ <span class="gatha-number">274</span> ඔහු එයින් බැහැර කොට, බොහෝ දෙමළුන් මරා, මාළව රායරයන් නැවතත් යථා ස්ථානයෙහි තබා තිබූ, එයින් ලංකාපුර දණ්ඩනාථයන් වෙතට ම පෙරළා ආවෝ ය.
  </p>
  <p>
    තව ද පුංකොණ්ඩනාඩාල්වාර නම් වූ අනික් <span class="gatha-number">275</span> සාමන්තයෙක් තෙමේ සිරියවල නම් වූ තැනට අවුත් එහි වෙසෙමින්, <span class="gatha-number">276</span> මාළව චක්‍රවර්තීන් හා මහා යුද්ධ කොට, ජයකොට්ටාන යයි ප්‍රසිද්ධ වූ <span class="gatha-number">277</span> ගමට ඔහු පලවා හැර, තෙමේ එකෙණෙහි සෙන්පොන්මාරිය අත්පත් කොට <span class="gatha-number">278</span> ගෙන ඇත. <span class="gatha-number">279</span> එකල්හි ධීරයන් අතුරෙන් ප්‍රවර වූ ලංකාපුර තෙමේ ඒ ක්‍රියාව අසා තෙමේ එකෙණෙහි අණිලක්කී පුරයෙන් පිටත්ව සෙන්පොන්මාරි කොටුව ගන්නට තිරිවේකම්බයට ගියේ ය.
  </p>
  <p>
    <span class="gatha-number">280</span> පසුව පුංකොණ්ඩනාඩාල්වාර් තෙමේ ඒ විධාන අසා භයින් සෙන්පොන්මාරි හැර එයින් <span class="gatha-number">281</span> සිරියවලයට ම ගියේ ය. නැවත ලංකාපුර වීර තෙමේ සෙන්පොන්මාරියට <span class="gatha-number">282</span> එළඹියේ ය. පුංකොණ්ඩනාඩාල්වාර තෙමේ ලංකාපුරයන්ගේ වසයෙහි <span class="gatha-number">283</span> වන්නෙමැයි සිතා ආයේ නමුදු, තමා නො දක්වා නැවතත් සිරියවලයට ම ගියේ ය. ලංකාපුර තෙමේ ද සිරියවල නම් ගමට ගොස් හාත්පසින් ඉතා <span class="gatha-number">284</span> බිහිසුණු යුද්ධ කරණට පටන් ගත්තේ ය. ඉක්බිති පුංකොණ්ඩනාඩාල්වාර් තෙමේ “ඉදින් මම ලබන ලද අභය ඇත්තෙම් නම් ඔබ වසයෙහි ඉන්නෙමි; <span class="gatha-number">285</span> ඉදින් නැත්නම් මහා භය පරාධීන වූයෙම් එන්ට නොහැක්කෙමි” යි මෙසේ හසුන් යැවී ය. ඒ අසා ලංකාපුර තෙමේ “පහ වූ භය ඇතිව තෙමේ ම එව” යි පිළිහසුන් යැවී ය.
  </p>
  <p>
    <span class="gatha-number">286</span> ඉක්බිති විගත සාරද ඇති ඒ තෙමේ සැබෑවෙන් සැබෑව ගළපන්නා වූ ලංකාපුර වීරයාගේ හස්නෙන් ඔහු වෙතට උපගත වී ය. <span class="gatha-number">287</span> පසුව ලංකාපුර තෙමේ ඔහුට අනල්ප වූ ප්‍රසාද දී මාළව චක්‍රවර්තීහු ද <span class="gatha-number">288</span> තමන් වෙත ගෙන්වා, දෙදෙනාට මිතුරු කොට, ඒ දෙදෙනා <span class="gatha-number">289</span> යථාස්ථානයෙහි තබා මහා වීර වූ ඒ තෙමේ නෙට්ටුරුවට එළඹියේ ය. <span class="gatha-number">290</span> විනාශ වූ වැව් දෙක ප්‍රකෘතිමත් කොට බැඳවී ය. එසේ ම ඒ තෙමේ සිරියවලයෙහි ද පෙරුම්පයල් හි ද වැව් දෙකක් බඳවා කෘෂිකර්ම කරවී ය.
  </p>
  <div class="subhead">ජගද්වීජයගේ පැමිණීම</div>
  <p>
    <span class="gatha-number">291</span> කුලශේඛර භූපාල තෙමේ ත්‍රීණවෙලියෙහි බලසෙන් ද, තෙත් කොංගු ය වඩකොංගු ය යන දෙරට මයිනලගේ බලසෙන් ද රැස් කර, එසේ ම <span class="gatha-number">292</span> සාමදානාදී නානා නය දන්නේ එකල්හි පක්ෂපාතීත්වය බිඳුවා තමා වසයට ආ බොහෝ දෙමළුන් ගෙන, සම්පන්න වාහන ඇත්තේ යුද්ධ පිණිස එන්ට ආරම්භ <span class="gatha-number">293</span> කළේ ය. ඉක්බිති ප්‍රාඥ ලංකාපුර තෙමේ ඒ විධාන අසා දුෂ්ට නිග්‍රහ <span class="gatha-number">294</span> කෘත්‍යය පිණිස ස්වාමිහුගේ අනුශාසනයෙහි පිහිටියේ, ශඨ බුද්ධි ඇති <span class="gatha-number">295</span> ඒ දෙමළුන් සමූලඝාතනයෙන් මැරවී ය.
  </p>
  <p>
    එකල්හි පිටිවහල් පිණිස පැරකුම්බා මහා රජු විසින් මෙහෙයන ලද ලෝකාතික්‍රාන්ත වික්‍රාන්ති <span class="gatha-number">296</span> ඇති ජගද්වීජය නම් වූ නායක තෙමේ පාබල සේනා හා බොහෝ අශ්ව සේනාවන් විසින් අනුගත වූයේ, එතෙර වූ මහා මුහුදු ඇත්තේ, නො පසුබස්නා වීර්‍ය්‍ය ඇත්තේ අනිවක්කිලයට උපගත වී ය. <span class="gatha-number">297</span> මහා යසස් ඇති ලංකාපුර තෙමේ නෙට්ටුරුවෙන් නික්ම අණිවක්කිලයට එළඹ, අලුතින් ආවා වූ ඔහු වැළඳගෙන සිහි කටයුතු වූ රම්‍ය වූ කතා කොට නිමවා, නැවතත් නෙට්ටුරුවට ම අවුත් පරාමර්ශනය කළේ ය.
  </p>
  <p>
    <span class="gatha-number">298</span> හේ තෙමේ එයින් නික්ම මුන්ද්‍රණ්ණඩ යයි ප්‍රසිද්ධ වූ ස්ථානයකට <span class="gatha-number">299</span> එළඹ, විශ්‍රැත වික්‍රම ඇත්තේ, ස්ථාන දන්නේ, එහි සිට කීළකොණ්ඩ නම් <span class="gatha-number">300</span> තැන ද මංගල නම් තැන ද දෙමළුන් හා යුද්ධ කොට බොහෝ භටයන් <span class="gatha-number">301</span> මරා, ජීවග්‍රාහයෙන් ගත යුතු වූ බොහෝ ස්වෛරීන් ගෙන, යුද්ධ භූමියෙහි <span class="gatha-number">302</span> ඉතිරි වූ බොහෝ අසුන් ද ගෙන, එයින් ඔරිත්තියුරු තොණ්ඩමට ගොස් පුංකොණ්ඩනාඩාල්වාරය, සිලාමේඝරය, අංදුක්කොට්ට නාඩාල්වාරය <span class="gatha-number">303</span> යන මොවුන් හා මහා යුද්ධ කොට භීම උද්දාම අතිශය වික්‍රමයෙන් යුක්ත වූයේ බොහෝ දෙමළුන් මරා එයින් සිරියවලට ගියේ ය. <span class="gatha-number">304</span> තමා වසයට නොපැමිණි පුංකොණ්ඩනාඩාල්වාර් නම් බලනායකයාගේ දෙමහල් ප්‍රාසාදය හා කොටුව ගිනි ලවා තිරික්කානප්පෙර නම් තැනින් නික්ම ගියේ ය.
  </p>
  <p>
    <span class="gatha-number">305</span> එකල්හි ජගද්විජය නායක තෙමේ අණිවක්කිලයෙන් නෙට්ටුරුවට <span class="gatha-number">307</span> ගොස්, ඉන් ද නික්ම මානවීර නම් මධුරාව ද පත්තනල්ලුවට ද සොරණ්ඩකොට්ටය ද යන මේ දුර්ගම ගර්ගයන් බිඳ, නැවත නෙට්ටුරුවට ම පෙරළා අවුත් එහි වෙසෙමින් අලත්තුරුනාඩාල්වාරයන් හා <span class="gatha-number">308</span> චුල්ලකංකුණ්ඩ රායරයා වසයට පැමිණවී ය. මහා බල ඇති වීර වූ හේ <span class="gatha-number">309</span> තෙමේ කිසි කලෙක පත්තනල්ලුරුවට අවුත් එකල්හි ලංකාපුරයන් වෙත <span class="gatha-number">310</span> “සිංහ නම් නදියට වහා ඔබ විසින් එන්ට යෙදෙයි. අවශ්‍යයෙන් දැක <span class="gatha-number">311</span> කිය යුත්තක් විද්‍යමාන ය” යි අසුන් යැවී ය. එපවත් අසා ලංකාපුර තෙමේ <span class="gatha-number">312</span> වහා ඉන් පිටත්ව මහා බල ඇත්තේ මගට පිළිපන්නේ ය.
  </p>
  <p>
    <span class="gatha-number">313</span> තිරිප්පාලුරු යයි ප්‍රසිද්ධ වූ තැන්හි සිටි සතුරු සේනා තොමෝ සන්නාහ සන්නද්ධ ව ස්වකීය වූ බොහෝ අසුන් ගෙන අවුදින් අර්ධ <span class="gatha-number">314</span> මාර්ගයෙහි ද බිහිසුණු යුද්ධ කිරීමට පටන් ගත්තී ය. යුද්ධකාමී වීර වූ <span class="gatha-number">315</span> දේවලංකාපුර ආදීන් සමඟ ඒ වීරයෝ එහි දී ඒ මහා සෙන් විසුරුවන්නෝ, පතල සූර්‍ය්‍ය රශ්මීහු අඳුරු කඳ බිඳින්නා සෙයින් එකෙණෙහි ම බිඳ දැමූහ. මෙසේ <span class="gatha-number">316</span> එකෙණෙහි ලංකාපුර තෙමේ තිරප්පාලුවට ගෙන කල්පාන්ත වන්නී බඳු පරාක්‍රම ඇත්තේ එහි ම වාසය කළේ ය. මන්ත්‍රණයෙහි කෝවිද <span class="gatha-number">317</span> වූ ජගද්විජය නම් සාමන්ත තෙමේ ද යුද්ධ ශාස්ත්‍රයෙහි සමත් වූයේ <span class="gatha-number">318</span> පන්නට්ට කොට්ට වාසී වූ දෙමළුන්ගේ මහා බලසෙන් යුද්ධාංගනයේ දී බිඳ, බලකොටුව අත්පත් කොට ගෙන එහි ම හුන්නේ ය.
  </p>
  <div class="subhead">රාජිනා පුරය අල්ලා ගැනීම</div>
  <p>
    <span class="gatha-number">319</span> ඉක්බිති කුලශේඛර රජ තෙමේ බලාත්කාර ක්‍රියා විශේෂයෙන් යුක්ත වූයේ, තුවාධිපති වේළාර නම් තැනැත්තා ද, තොණ්ඩමාන වර නම් තැනැත්තා ද, වීප්පෙ රායර බලනායකයා ද, එසේ ම නිගධ <span class="gatha-number">320</span> රායර ය, කලවණ්ඩිය නාඩාල්වාර ය, එසේ ම කාංගය රායර ය යන සෙනෙවියන් <span class="gatha-number">321</span> හැරගෙන ස්වකීය වූ බොහෝ භටයන් ද සන්නද්ධ කොට <span class="gatha-number">322</span> ගෙන, යුද්ධ පිණිස බඳනා ලද කැසපට ඇත්තේ රංජිනා නුවරට ආයේ ය. බිහිසුණු පැරකුම් ඇති මහා සෙන් ඇති ඒ තෙමේ බියකරු ස්වකීය සේනාව ලංකාපුර නම් ප්‍රභූරාජයා හා යුද්ධ කරණට මෙහෙයවීය.
  </p>
  <p>
    <span class="gatha-number">323</span> එකල්හි ලංකාපුර වීර තෙමේ විධානයෙහි පණ්ඩිත වූයේ ජගද්විජය නම් සාමන්ත රජහට <span class="gatha-number">324</span> විධාන වූ පරිද්දෙන් ඒ විධිය කියන්නේ, “කුලශේඛර <span class="gatha-number">325</span> මිහිපල්හු පලවීමට මට සහාය ව එක් දිගෙකින් යුද්ධ කරණට සේනා සන්නද්ධ කොට ගෙන තොප විසින් වහා පැමිණිය යුත්තේ ය” <span class="gatha-number">326</span> කියා හසුන් යවා, එකෙණෙහි බලවත් වූ ස්වකීය සෙනඟ හරහා ගෙන එයින් පිටත්ව දෙමළුන් හා මහා යුද්ධ පැවැත්වී ය. ඒ දෙමළු එහි ඇසිල්ලක දී <span class="gatha-number">327</span> බිඳුනෝ රාජිනා පුරයට පිවිස එහි කුඩා මහත් දොරටු ද ගෝපුරයන් ද වසාගෙන මිහිපල්හු සහිත දෙමළු ඇතුළත සිට ගත්හ.
  </p>
  <p>
    <span class="gatha-number">328</span> එකල්හි පූර්වංගම වීර වූ ගෝකර්ණ දණ්ඩනායක තෙමේ ද, ලෝක <span class="gatha-number">329</span> නම් කේශ ධාතු සාමන්ත තෙමේ ද, එසේ ම දේව ලංකාපුර සාමන්ත <span class="gatha-number">330</span> තෙමේ ද යන මොවුහු එක්ව ගෙන බටහිර දොර පවුරු බිඳ හෙළන්ට <span class="gatha-number">331</span> ද ගෝපුරයන් බිඳින්ට ද පටන් ගත්හ. දේවලංකාපුර තෙමේ ද ගෝකර්ණ <span class="gatha-number">332</span> දණ්ඩනායක තෙමේ ද ප්‍රාකාරය හා දොරටුව බිඳ ඇතුළට වන්හ. ඉක්බිති <span class="gatha-number">333</span> මහත් බල ඇති මානිලෝක නම් කේශ ධාතු තෙමේ “මම අනුන් ගිය මගින් නොයන්නෙමි” යි සිතා බොහෝ වීරයන් මරමින් බොහෝ අසුන් හෙලමින් දකුණු දොර බිඳගෙන ක්ෂණයකින් ඇතුල් විය.
  </p>
  <p>
    <span class="gatha-number">334</span> එකල්හි අත්‍යර්ථයෙන් බියට පත් වූ සිත් ඇති ඒ කුලශේඛර රජ තෙමේ ඇඳි සිය වත්වලින් පවා අනීශ්වර වූයේ (තමා ඇඳි වස්ත්‍ර ගැන පවා සිහියක් නැතිව) නැඟෙනහිර දොර හැර දොරටුවෙන් බැහැර <span class="gatha-number">335</span> ගොස්, කිසි හේතුවකින් සතුරන් අතින් මිදුණේ ය. ඒ සියල්ලෝ එහි දී <span class="gatha-number">336</span> දෙමළුන්ගේ බොහෝ භටයන් මරා, බොහෝ අශ්වයන් ද බොහෝ වස්තු වර්ගය ද පැහැර ගෙන, පිළි හිස සිසාරන්නෝ, ඔබ මොබ පනින්නෝ, අත් පොළසන් දෙන්නෝ, සිනාසෙන්නෝ, ජගද්විජය නායක තෙමේ <span class="gatha-number">337</span> ද අන්‍ය වීරයන් සමග රාජිනා පුරයට ප්‍රධාන්‍යයෙන් එළඹියෝ යි.
  </p>
  <p>
    මෙසේ කළ පින් ඇත්තා වූ, තීක්ෂණ ප්‍රඥාවෙන් යුක්ත වූ, නීති හා ශික්ෂා ඇත්තා වූ, බිහිසුණු තෙද ඇති, නොලිහිල් ව්‍යායාම ඇත්තවුන්ගේ චිත්ත සංකල්පයෝ සරාකල්හි (ශරත් කාලයෙහි) පිරුණු මස සඳ (පුරහඳ) සෙයින් සමෘද්ධියට පැමිණෙති.
  </p>
  <p>
    මෙතෙකින් හුදී ජන ප්‍රසාද සංවේග පිණිස කළ මහවංශයේ රාජිනා පුර ග්‍රහණ නිර්දේශ නම් වූ සැත්තෑ හයවෙනි අධියර නිමි.
  </p>
  <nav class="bottom"><a class="button prev" href="3-71.html"><i class="material-icons">arrow_back</i>75. රුහුණු රට දිනා ගැනීම</a><a class="button next" href="3-73.html">77. පඬිරට ජය ගැනීම <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>