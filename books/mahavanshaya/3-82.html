<!DOCTYPE html>
<html>
<head>
    <meta charset="UTF-8">
    <title>86. විවිධ කුසල කර්මයන් කරවීම - මහාවංශය</title>
    <meta name="description" content="මහාවංශය - සිංහල පරිවර්තනය">
    <meta property="og:type" content="article">
    <meta property="og:title" content="86. විවිධ කුසල කර්මයන් කරවීම - මහාවංශය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="mahavanshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-82"><i class="material-icons">toc</i>මහාවංශය</a><i class="material-icons">navigate_next</i><a class="button" href="3.html">පරිච්ඡෙද</a></nav>
  <div class="heading-bar">
    <h2>86. විවිධ කුසල කර්මයන් කරවීම</h2><i class="material-icons star-icon undefined" data-bookmark="{&quot;ids&quot;:[3,82],&quot;headings&quot;:[&quot;පරිච්ඡෙද&quot;,&quot;86. විවිධ කුසල කර්මයන් කරවීම&quot;],&quot;book&quot;:{&quot;name&quot;:&quot;මහාවංශය&quot;,&quot;folder&quot;:&quot;mahavanshaya&quot;}}">star_outline</i><i class="material-icons share-icon" file-name="3-82.html">share</i>
  </div>
  <div class="subhead">දේවප්‍රතිරාජ ඇමතිතුමාගේ විශේෂ සුදුසුකම්</div>
  <p>පසුව රජතුමා, “සියලු ලක්දිව රාජ්‍යය අනුශාසනා කරන මට, දැන් ඒ ඒ තැන සංචාරය කරමින් සාදරයෙන් සිද්ධස්ථානයන් වැඳ පුදා ගෙන, මා රිසි වූ පරිද්දෙන් <span class="gatha-number">2</span> දිනපතා පින්කම් කිරීමටත්, ලෝකෝපකාර කිරීමටත් සියලු ආකාරයෙන් උරුම ඇත්තේය. මාගේ අදහසට එකඟ වී පින් රැස් කිරීමටත්, ලෝකෝපකාර <span class="gatha-number">3</span> කිරීමටත් කවර නම් ඇමතියෙකු සමත් වේ ද?” යැයි සිතුවේය. </p>
  <p>ඉක්බිතිව රජු මෙසේ කල්පනා කළේය: “දේවප්‍රතිරාජ <span class="gatha-number">4</span> නම් වූ මාගේ මේ ඇමති තෙමේ බුදුන් කෙරෙහි ද, ධර්මයෙහි ද, සංඝයා <span class="gatha-number">5</span> කෙරෙහි ද පහන් වූ සිතින් යුක්තව දැන් ජීවත් වෙයි. බුදුබව පතා අධිෂ්ඨාන කරන්නා වූ මොහු විසින් පෙර සිටුවන ලද පොල් ගෙඩියකින් එකල තුන් ඇසකින් <span class="gatha-number">6</span> පොල් පැල තුනක් පැන නැංගේය. මහා කරුණාබරිත වූ මේ තෙමේ, එක් දිළින්දෙකු <span class="gatha-number">7</span> දැක තමාගේ අඹුදරුවන් හා සියලු සම්පත ඔහුට දී, ‘මම බුදුවන්නෙමි’ යි <span class="gatha-number">8</span> ප්‍රාර්ථනා කළේය. එහෙයින් මේ තෙමේ මාගේ අදහස් මැනවින් හඳුනාගෙන ඒවා සම්පූර්ණ කරන්නේය.” මෙසේ සිතා රජතෙමේ ඔහු කැඳවා මේ මතු දැක්වෙන ආකාරයේ කරුණු කීයේය.</p>
  <div class="subhead">සමනොළ ගිරි මාර්ගය හා අත්තනගලු වෙහෙර ප්‍රතිසංස්කරණය</div>
  <p>රජතුමා ඔහුට මෙසේ පැවසීය: “(පින් රැස් කිරීමට එරෙහිව) වසල ලෙස හැසිරෙන අනිෂ්ටමාරයා විසින් මවන ලද්දා <span class="gatha-number">10</span> බඳු වූ පල්ලම් සහිත දුර්ග මාර්ගයන්ගෙන් ද, ජල දුර්ගයන්ගෙන් ද, ගිරි දුර්ගයන්ගෙන් ද සමන්කුළු (සමනොළ) යන්නා වූ <span class="gatha-number">11</span> මාර්ගය ඒ ඒ තැන අවුරන ලද්දේය. ඉතා දුකසේ යා යුතු වූ එම මාර්ගය, මුනිඳුන්ගේ පා වැඳ පුණ්‍ය සම්පත් රැස් කිරීමට යන්නා වූ දහ අට දේශයක වාසය කරන සත්වයාට දුක් උපදවයි. එහෙයින් තෝ එය මනා වූ මාර්ගයක් කරව.” </p>
  <p>තවද රජතුමා මෙසේ පැවසීය: “වැලි <span class="gatha-number">12</span> අත්තනගලු නම් විහාරයෙහි, පූර්වයෙහි තමාගේ පින් තෙදින් අහසත් පොළොවත් ගුගුරුවා යම් තැනෙක මහා ඍද්ධි ඇති එක් මහා තෙර නමක් රහත් <span class="gatha-number">13</span> බවට පැමිණි සේක් ද, එතැන උපතිස් රජු විසින් රන් උළු සෙවිලි කළ පස් මහල් ප්‍රාසාදයක් එකල කරවන ලද්දේය. ඒ ප්‍රාසාදය <span class="gatha-number">14</span> කාලයාගේ ඇවෑමෙන් දිරාපත් වී දැන් ටැම් පමණක් ඉතිරිව පවතින්නේ යැයි මා <span class="gatha-number">15</span> විසින් අසන ලදී. පින්වත, තෝ එයද මාගේ නමින් අලුත් කොට <span class="gatha-number">16</span> තනවා දිය යුතුය. බෙන්තොට වෙහෙරෙහි නිශ්ශංක රජතුමා විසින් <span class="gatha-number">17</span> ඵලෝද්‍යානයක් කරවන ලද්දේය. එසේම මාගේ නමින් පොල් ආදියෙන් සම්පූර්ණ වූ එක් මහ උයනක් රෝපණය කරව.” මෙලෙස කියා රජතුමා ඒ ඒ පින්කම්හි <span class="gatha-number">18</span> ඔහුව යෙදවූයේය.</p>
  <div class="subhead">සමන් දෙවි රුව තැනීම හා පාලම් ඉදිකිරීම</div>
  <p>ඒ ඇමති තෙමේ ‘එසේය’ යි පිළිවදන් දී, එකල ගඟසිරිපුරට ගොස් එහි දී පළමු කොට මනා වූ සියලු ශරීර ලක්ෂණයන්ගෙන් යුතු සමන් දෙවි රුවක් කරවා, රන් රුවන් අබරණින් එය සිත්කළු කොට අලංකාර <span class="gatha-number">19</span> කළේය. ඉන්පසුව සමන්කුළු යනු කැමැත්තේ, ඒ දේව ප්‍රතිමාව ද <span class="gatha-number">20</span> පෙරහැර සමග රැගෙන, ඒ තෙමේ පිටත් වී බෝතල නම් ගමට ගොස් <span class="gatha-number">21</span> එතැන් පටන් පාලම් ආදිය බැඳීමට පටන් ගත්තේය. </p>
  <p>ඔහු කදෝ හොය මුවදොර පන්තිස් රියන් පමණ වූ පාලමක් ද, එම හොයේ ම තිස් රියන් දිගැති පාලමක් ද, එසේම උලපත ගම්හි සතිස් රියන් දිගැති පාලමක් ද <span class="gatha-number">23</span> වශයෙන්, යම් සේ ඇතුන්, අශ්වයන්, ගවයන් හා මීවුන් ආදීන්ට යා හැකි වන්නේ ද, එසේ <span class="gatha-number">24</span> ශක්තිමත් ලෙස එකල බැඳවීය. ඒ ඒ මහා පාලම් බැමි මත්තෙහි උස් වූ ටැම් ආදියෙන් හෙබියා වූ <span class="gatha-number">25</span> සොඳුරු මහ ගෙවල් කරවා, ආරාධනා කොට බොහෝ භික්ෂූන් වහන්සේලා එක් <span class="gatha-number">26</span> කරවා ඒ ඒ තන්හි දී ඒ භික්ෂූන්ට මහ දන් දී මහ පුද පැවැත්වීය.</p>
  <div class="subhead">ශ්‍රී පාද මළුවේ පුද පූජා</div>
  <p>සෙසු තැන්හි නොයෙක් පරිද්දෙන් අම්බලම් කරවා, එසේම පාලම් <span class="gatha-number">27</span> තනවා, පියගැට පෙළ තබ්බවා, මහා වනය කප්පවා මහා මාර්ගය <span class="gatha-number">28</span> කරවා, අවසානයේ සමන් කුළට ගොස් ශ්‍රී පාද ලාංඡනය වැඳ, ශ්‍රී පාද චෛත්‍යය අංගන <span class="gatha-number">29</span> භූමියෙහි සමන් දෙවි රුව පිහිටුවා, ඒ තෙමේ ශ්‍රී පාද මණ්ඩපය ද කරවීය. මහා නුවණ <span class="gatha-number">30</span> ඇති ඒ තෙමේ ඒ හාත්පස පවුරු ද බඳවා, ඉන් මත්තෙහි ඒ මණ්ඩපය මහා <span class="gatha-number">31</span> යකඩ දම්වැල්වලින් යට සිටුවන ලද ටැම්හි දැඩි කොට බඳවා, එයින් පසු සිරිපතුලට පහන් <span class="gatha-number">32</span> ආදියෙන් තුන් දිනක් පූජා පවත්වමින්, තමාගේ මස්තකයෙන් ද සුවඳ තෙල් පහනක් <span class="gatha-number">33</span> ගෙන සිය හිමි මහරජතුමාගේ නමින් වඳිමින්, ඒ ශ්‍රී පාදය හාත්පස පැදකුණු <span class="gatha-number">34</span> කොට මුළු රැය පහන් වන තුරු පැවැත්වීය.</p>
  <p>මේ සියලු ප්‍රවෘත්තියත් ආදියෙහි <span class="gatha-number">35</span> පටන් පිළිවෙළින් ඉතා උස් වූ ගල් ටැඹෙක ලියවා, පසුව ඒ ටැඹ පරාක්‍රමබාහු මහාරාජාධිරාජයාගේ කීර්ති ස්තම්භයක් සෙයින් සතුටින් ඒ තෙමේ එහි පිහිටුවීය. පරිපූර්ණ වූ බලාපොරොත්තු ඇති ඒ තෙමේ, පසුව ඒ සියලු විස්තර රජතුමාට දූතයන් මාර්ගයෙන් දන්වා යැවීය.</p>
  <div class="subhead">අත්තනගල්ල සහ බෙන්තොට පින්කම්</div>
  <p>ඉක්බිති ඒ තෙමේ අත්තනගලු වෙහෙරට ගොස් රජතුමා විසින් කියන ලද <span class="gatha-number">37</span> නියමයෙන් බොහෝ ධනය වියදම් කොට උස් වූ කොත් ඇති තෙමහල් පහයක් <span class="gatha-number">38</span> කරවා, ප්‍රඥා සම්පන්න අනොමදස්සී නම් මාහිමියන්ට ඒ පහය පූජා කර, පසුව <span class="gatha-number">39</span> උන්වහන්සේට මහරජතුමාගේ නියෝගයෙන් දන් වැට ද (නිරන්තර දානය ද) තබ්බවා ශිලා ලේඛනයකුත් <span class="gatha-number">40</span> කරවීය. </p>
  <p>ඉක්බිති මහා ඇමති තෙමේ බෙන්තොට පටුනට ගොස් කාළි නදී <span class="gatha-number">41</span> මුවදොර අසූ රියන් මහා පාලමක් ද, කෙහෙල්සෙන් ගම්හි සියක් යටි (වඩු රියන්) මහා <span class="gatha-number">42</span> පාලමක් ද, සල්ගමු ගඟේ සතළිස් යටි පාලමක් ද, සල්රුක් අසල එකසිය <span class="gatha-number">43</span> පණස් රියන් පාලමක් ද වශයෙන්, පාලම් නොමැතිව යා නොහැකි වූ ඒ ඒ තැන්හි පාලම් බඳවා, එසේම බොහෝ වූ ආරාම හා ධර්මශාලා ආදිය කරවා මහා දන් <span class="gatha-number">44</span> හා පූජා පැවැත්වීය.</p>
  <div class="subhead">මහා පොල් උයන සහ කඨින පින්කම්</div>
  <p>ඉක්බිති රජුගේ මහා ඇමති තෙමේ බෙන්තොට වෙහෙර පටන් <span class="gatha-number">45</span> කළුගංතොට දක්වා යොදුනක් පුළුල් ඇති භූමියෙහි, පරාක්‍රමබාහු නමින් ප්‍රසිද්ධ <span class="gatha-number">46</span> කොට මහා සෙවණ ඇති, ඵලයෙන් පිරී ගිය හරිත වර්ණ මහා පොල් උයනක් කරවීය. ඒ ඒ රටවල කපු කැටීම්, රෙදි වියමන් ආදී වූ සියලු කර්මාන්ත කරවා, එක් <span class="gatha-number">47</span> දවසකින්ම නිමවා මහා යසස් ඇත්තේ, මහාර්ඝ වූ විසි හයක් කඨින චීවර භික්ෂු සංඝයාට දී මහත් පූජාවක් ද කරවීය. ඒ තෙමේ මෙසේ ම දානාදිය <span class="gatha-number">48</span> දෙමින් ඒ ඒ තැන හැසිරෙමින් නැවත හැටක් කඨින චීවර ද භික්ෂු සංඝයාට දුන්නේය.</p>
  <div class="subhead">මාදෙල් ගස් වනය පූජා කිරීම හා රජුගේ ප්‍රශංසාව</div>
  <p>ඉක්බිති ඒ තෙමේ මාදෙල් ගස් නම් මහා වනය මුල් සහිතව සියල්ල <span class="gatha-number">50</span> සිඳ දමා, එහි තුන් මහල් වූ එක් පිළිම ගෙයක් ද, බෝධියක් ද, චෛත්‍යයක් ද, ආරාමයක් ද යන මේවා පවුරු වළල්ලෙන් වට කරන ලද්දක් ලෙස කරවා, රජතුමාගේ නමින් මහා <span class="gatha-number">51</span> පූජාවක් ද කරවීය. රාජනප නම් ඇත්තේ (ඇමතිවරයා), එසේම මහ පින් කොට පෙරළා <span class="gatha-number">52</span> අවුත් ඒ සියල්ල රජතුමාට දැන්වීය. </p>
  <p>ඉක්බිති ඒ රජ තෙමේත් ඔහු කෙරෙහි හටගත් මහා කරුණා ඇත්තේ, මාදෙල් ගස් නම් ගම ආදී වූ <span class="gatha-number">53</span> බොහෝ වූ ඔහු විසින් කරවන ලද ගම්, ඔහුගේ ම කුල සන්තක (පරම්පරාවට අයිති දේපළ) කොට <span class="gatha-number">54</span> දී, පසුවත් ඔහුව කැඳවාගෙන ධාතු මන්දිරයට ගොස් සඟ මැද මෙසේ ප්‍රකාශ කළේය: “මාගේ මේ <span class="gatha-number">55</span> ඇමති උතුමා තුණුරුවන් කෙරෙහි ද, මා කෙරෙහි ද හැම කල්හි පහන් <span class="gatha-number">56</span> සිත් ඇත්තේය. එහෙයින් මේ තෙමේ බුදුන්ට හා රජුටත් හිතවත් බව සෙවනය කිරීමෙහි (ඇසුරු කිරීමෙහි) තත්පර වූයේ, ප්‍රිය ද මන වඩන්නේ ද වෙයි. එහෙයින් <span class="gatha-number">57</span> මම ද ඉතා ප්‍රිය වස්තුවක් ලෙස දළදා වහන්සේට මොහුව පුදමි” යි කියා, අඹුදරුවන් සහිත ඒ ඇමති උතුමා බුදුන්ගේ දළදාවට පූජා කළේය.</p>
  <p>මෙසේ එතැන් පටන් ඒ මධ්‍යම ලෝකපාල තෙමේ (රජතුමා), උතුම් <span class="gatha-number">58</span> දේවප්‍රතිරාජ නම් වූ ඔහු ලවා ම නන් වැදෑරුම් මාහැඟි පූජා වස්තුවෙන් ලෝ වැස්සා විසින් පුදන ලද තෙරුවන් නිරන්තරයෙන් පිදවීය.</p>
  <p>මෙතෙකින් හුදී ජනයා ප්‍රසාද සංවේග පිණිස කළ මහවස ‘විවිධ කුසල කාරාපන’ නම් වූ අසූ හය වෙනි පරිච්ඡේදය නිමි.</p>
  <nav class="bottom"><a class="button prev" href="3-81.html"><i class="material-icons">arrow_back</i>85. විවිධ පුණ්‍ය ක්‍රියා වර්ණනාව</a><a class="button next" href="3-83.html">87. රාජ්‍ය භාරය පැවරීම <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>