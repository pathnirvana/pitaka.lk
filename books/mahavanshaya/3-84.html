<!DOCTYPE html>
<html>
<head>
    <meta charset="UTF-8">
    <title>88. පුලස්තිපුරය කරවීම - මහාවංශය</title>
    <meta name="description" content="මහාවංශය - සිංහල පරිවර්තනය">
    <meta property="og:type" content="article">
    <meta property="og:title" content="88. පුලස්තිපුරය කරවීම - මහාවංශය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="mahavanshaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#3-84"><i class="material-icons">toc</i>මහාවංශය</a><i class="material-icons">navigate_next</i><a class="button" href="3.html">පරිච්ඡෙද</a></nav>
  <div class="heading-bar">
    <h2>88. පුලස්තිපුරය කරවීම</h2><i class="material-icons star-icon undefined" data-bookmark="{&quot;ids&quot;:[3,84],&quot;headings&quot;:[&quot;පරිච්ඡෙද&quot;,&quot;88. පුලස්තිපුරය කරවීම&quot;],&quot;book&quot;:{&quot;name&quot;:&quot;මහාවංශය&quot;,&quot;folder&quot;:&quot;mahavanshaya&quot;}}">star_outline</i><i class="material-icons share-icon" file-name="3-84.html">share</i>
  </div>
  <div class="subhead">රාජ්‍යය භාරගැනීම සහ විශ්වාසවන්ත මිතුරා</div>
  <p>
    <span class="gatha-number">1</span> එකල්හි නිර්භය සිත් ඇති ඒ විජයබාහු රජතෙමේ ද “එසේ ය” යි <span class="gatha-number">2</span> පිළිවදන් දී රාජ්‍යය භාරගත්තේ ය. ඉක්බිති ඒ තෙමේ, “මා <span class="gatha-number">3</span> අතිජාත පුත්‍රයෙකු බව ජීවත්ව සිටින මාගේ පිය රජුට දක්වන්නෙමි” යි සිතී ය. <span class="gatha-number">4</span> “ස්වාමී වූ සහ අමාත්‍ය වූ සුභාත් ආදී වූ මේ සප්ත රාජ්‍යාංගයන් අතුරෙන්, මිත්‍ර අංගයට යෝග්‍ය වූ, විශ්වාසවන්ත වූ, සාකච්ඡා මන්ත්‍රණයේදී විශාරද වූ, විපතේදී එක්ව <span class="gatha-number">5</span> පවතින, සත්‍යවාදී වූ, ප්‍රියංකර වූ කවරෙක් නම් දැන් මට ඇත්තේ දෝහෝ?” යි ඔහු නැවත නැවතත් විමසා බැලුවේ ය. “පියාණන්ගේ නැගණියගේ පුත්‍ර වූ වීරබාහු ආදිපාද තෙමේ පණ්ඩිත ය; ගුණයෙන් ද හෙබියේ ය; සියලු කටයුතු <span class="gatha-number">6</span> කිරීමෙහි දක්ෂ ය; විද්‍යාමාන ය. ඒ මේ තෙමේ වැලි කෙළිනා ළමා අවධියේ පටන් <span class="gatha-number">7</span> අද වන තෙක්ම මා කෙරෙහි ද, සත්පුරුෂයන් කෙරෙහි ද ඒකාන්ත විශ්වාසය <span class="gatha-number">8</span> තබයි. ඔහු ද මා නොදකින තාක් කිසි තැනක සිටීමට නොහැක්කේ ය; <span class="gatha-number">9</span> මම ද ඔහු නොදකින තාක් සිටීමට නොහැක්කෙමි. ඒ තෙමේ ද ඥාණ බලයෙන් හා කාය බලයෙන් අධික වූයේ, ලෝකය හා ශාසනය වැඩීමට මා මෙන්ම උත්සාහ කරයි; එහෙයින් ඒ තෙමේ මිත්‍ර අංගයට යෝග්‍ය ය” යි දැන, එකල්හි ඔහු කැඳවා ළඟම හිතවත් මිත්‍ර ස්ථානයෙහි යෙදවුයේ ය.
  </p>
  <div class="subhead">දළදා මැදුර සහ පවුලේ සුරක්ෂිතභාවය</div>
  <p>
    <span class="gatha-number">10</span> ඉක්බිති “මා විසින් අතිශයින් උසස් වූ මනහර පින්කම් කළ යුත්තේම ය; <span class="gatha-number">11</span> දළදා වහන්සේ සහ පාත්‍රා ධාතුව යන ඒ ධාතූන් වහන්සේලා දෙනම මට පවරා දෙන ලද්දාහ; එහෙයින් ඒ ධාතූන් වහන්සේලා උදෙසා ප්‍රාසාදය මා විසින් අලුතින් කළ යුත්තේ ය” යි රජු සිතුවේ ය. <span class="gatha-number">12</span> “තවද පිය රජුන් විසින් කරවන ලද පුරාණ දළදා මන්දිරය ද <span class="gatha-number">13</span> එහෙයින් එයම අලුත් කොට කරවන්නෙමි” යි සිතා, සියලු ශිල්පයන්හි නුවණැති බොහෝ ශිල්පී සමූහයා ද, අන්‍ය වූ බොහෝ කම්කරුවන් ද ඒ ඒ තැනින් රැස් කොට, පෙර කර්මාන්තයටත් වඩා දෙගුණයක් වූ දැකුම්කලු <span class="gatha-number">14</span> නවකම් කරවා, දිව්‍ය විමානයක් සේ සොඳුරු වූ සියලු දළදා <span class="gatha-number">15</span> මැදුර නිම කරවා, ඒ තෙමේ එහි සම්බුදුන්ගේ ධාතූන් වහන්සේලා දෙනම පිහිටුවී ය. ඉක්බිති <span class="gatha-number">16</span> පෙරටත් වඩා ධාතූන් වහන්සේලා පිළිබඳ මහ පූජා දිනපතා පවත්වන්නටත්, එහි ආරක්ෂාව සලසන්නටත් නියෝග කළේ ය.
  </p>
  <p>
    <span class="gatha-number">17</span> එතැන් පටන් ඒ රජ තෙමේ සිය පියරජුගේ ප්‍රේමය දෙගුණ තෙගුණ කොට නිරතුරු වැඩුවේ ය. “තමාගේ පිය රජුට පුත්‍ර වියෝගයෙන් <span class="gatha-number">18</span> හටගත් ශෝකයක් ඇති නොවේවා” යි සිතා, පැරකුම්බා ය, එසේම <span class="gatha-number">19</span> ජයබා ය යන සිය මලණුවන් දෙදෙනා ද, මහීපාල තෙමේ සැම කල්හි පියාණන් <span class="gatha-number">20</span> සමීපයෙහිම නැවැත්වී ය.
  </p>
  <div class="subhead">ආරක්ෂක විධිවිධාන සහ ගමන් ඇරඹුම</div>
  <p>
    ඉක්බිති ඒ තෙමේ ත්‍රිලෝකමල්ල නම් වූ සිය මලණුවන් <span class="gatha-number">21</span> කැඳවා, දඹදෙණි පුර පටන් දකුණු මුහුද දක්වා වූ ප්‍රදේශය අතරෙහි <span class="gatha-number">22</span> විද්‍යාමාන වූ සිංහල සේනාව ඔහුට පවරා දී, පිය රජු හට දකුණු දිශාව ආරක්ෂා කිරීම පිණිස එකල්හි ඔහු මහවත්තල <span class="gatha-number">23</span> ගමෙහි නතර කරවී ය. මහීපාල තෙමේ උතුරු දිශාභාගයෙහි, “කුඩා වැලිගම් හි ඒ <span class="gatha-number">24</span> සතුරෝ එතෙරින් බොහෝ සේ බසිති; සංග්‍රාම උපායන්ගෙන් බිහිසුණු වූ ඒ <span class="gatha-number">25</span> දිශාව පාලනය කිරීමට භුවනෙකබාහු නම් වූ මාගේ මලණුවන් හැර කවරෙක් හෝ ඇත්තේද?” යි සිතා, ඔහු කැඳවා ඔහුට උතුරු දිග පවත්නා බොහෝ <span class="gatha-number">26</span> සේනා දී, පියරජු හට ඒ දිශාමුඛයෙහි ආරක්ෂාව සලසනු පිණිස යාපහුවෙහි සිටීමට නියෝග කළේ ය.
  </p>
  <p>
    <span class="gatha-number">27</span> ඉක්බිති ඒ රජ තෙමේ (විජයබාහු) තමා ම වීර කුමරු හා එක්ව සූදානම් වී, “ඒ ඒ තැන හැසිර සියලු දුර්ජනයන් මැඩ පැවැත්ව ලක්දිව නිකෙලෙස් (නිෂ්කණ්ටක) කොට, පසුව <span class="gatha-number">28</span> පියාණන්ගේ අනුමැතිය ලබා පොළොන්නරු නුවර කරවන්නෙමි” යි නික්මුණේ ය. <span class="gatha-number">29</span> එකල්හි ඒ පරාක්‍රමබාහු මහරජ තෙමේ ද පුත්‍ර ප්‍රේමය නැමැති මහා වතුරෙන් <span class="gatha-number">30</span> ගෙනයනු ලබන්නෙකු සේ, පිය රජු තමා අනුව පැමිණීමට පුත්‍රයා අකමැති වුවද, <span class="gatha-number">31</span> සාදර සිතින් යුක්තව දයාවට යටත් වූයේ ඔහු පසුපස යන්නට පටන් ගත්තේ ය. <span class="gatha-number">32</span> පසුව ඒ පුත් කුමර තෙමේ පිය රජුට නැවත නැවතත් වැඳ, බලහත්කාරයෙන් නවත්වා යන්නට ම පිටත් විය.
  </p>
  <p>
    <span class="gatha-number">33</span> නැවත රජ තෙමේ (පරාක්‍රමබාහු), “මාගේ පුතු කෙරෙහි යම් ජන කෙනෙක් ප්‍රේම <span class="gatha-number">34</span> කෙරෙත් නම්, ඔහු සියල්ලෝ ඒ අනුව යෙත්වා” යි නියෝග කළේ ය. <span class="gatha-number">35</span> එකල්හි රජුගේ ඒ බස අසා ප්‍රමෝදය බහුල වූ සියලු රාජාමාත්‍යයෝ ද, සියලු සෙන්පතියෝ ද, එසේම සියලු මහා වීර යෝධයෝ ද, එසේම සියලු ඇතුන් පිට යන්නෝ ද, සියලු අසුන් පිට යන්නෝ ද, එසේම <span class="gatha-number">36</span> සියලු රියෙහි යන්නෝ ද, “අප බෝසත් විජයබා රජු පොළොන්නරු නම් රාජධානිය කරවන්නට දැන් යන්නේ ය; ඉදින් ඒ තෙමේ යේ නම් අපි ද වහා යන්නෙමු” යි කියා රජු කැටුව යාමට ඔහු සූදානම් වී නික්මුණාහ. <span class="gatha-number">37</span> එකල්හි කම්මැලිකම නිසා අමාත්‍ය භටයින් ආදීන් අතුරෙන් සමහරෙක් යන්නට අකමැති වූ කල්හි, ඔවුන්ගේ භාර්යාවෝ, “පින්වත් ස්වාමිවරුනි, අප <span class="gatha-number">38</span> සමග යෙත්වා, නොහොත් නොයෙත්වා; අපි දැන්ම ගුණ සලකන්නා වූ <span class="gatha-number">39</span> උන්වහන්සේ කැටුව යන්නෙමු; උන්වහන්සේ විසින් කරන ලද උතුම් නුවර වසන්නෙමු” යි කියා පෙරටුව ඔවුහු නික්මුණාහ. <span class="gatha-number">40</span> එකල්හි එසේම යාමට අකමැති වූ සිය සිය පියවරුන් පවා හැර දමා බාල දරුවෝ පවා <span class="gatha-number">41</span> ඔහු (විජයබාහු) අනුවම ගියෝ ය. තම තමන්ගේ ගම් හා ගෙවල් ද, භෝග සම්පත් <span class="gatha-number">42</span> ද දමා නික්මෙන්නා වූ ඒ මහා ජනයා දකිමින්, රජ තෙමේ මහා කරුණාවෙන් නැවත නැවත අවවාද කරමින්, නැවැත්විය යුත්තා වූ සියලු ම මිනිසුන් නැවැත්වී ය.
  </p>
  <div class="subhead">වාගිරිගල සහ සමනොළ වන්දනාව</div>
  <p>
    <span class="gatha-number">43</span> ඉක්බිති ඒ තෙමේ කැමැති පමණක් සිවුරඟ සේනා ගෙන දුර්ගම <span class="gatha-number">44</span> වූ ද උස් වූ ද වාගිරිගලට (වාකිරිගලට) ගියේ ය. ඒ තෙමේ ඒ පර්වතය මුදුනෙහි ඉතා වටිනා, ඉතා <span class="gatha-number">45</span> උස් වූ පවුරෙන් වට කරන ලද අගනා රජ ගෙයක් කරවා, තමාගේ පිය රජු <span class="gatha-number">46</span> විසින් දුන් මහා ධනය සියල්ල ම ආපදාවක් පැමිණි විට ප්‍රයෝජනය පිණිස එහිම සුරක්ෂිතව තැබුවේ ය. ඒ මහා පර්වතයෙහි ම යහපත් සංඝාරාමයකුත් කරවා, මහානේත්‍ර ප්‍රාසාද විහාරයෙහි නායක වූ මහා තෙරුන් වඩා ගෙනවුත්, ඒ ආරාමය <span class="gatha-number">47</span> උන්වහන්සේට දී මහා පූජාව කරවා දන්වැට ද තැබූයේ ය.
  </p>
  <p>
    <span class="gatha-number">48</span> පසුව ඒ රජතෙමේ සමනොළ කන්දට ගොස් මුනිඳුන්ගේ ශ්‍රී පාදය වැඳ, <span class="gatha-number">49</span> එයින් ගඟසිරිපුරට ගියේ ය. ඒ තෙමේ එහි නියම්ගම් නම් වූ පුරාතන විහාරයෙහි කැඩුම් බිඳුම් ප්‍රතිසංස්කරණය කරවා, එකල්හි එහි වැසි භික්ෂූන්ට දන්වැට <span class="gatha-number">50</span> ද වෙන් කොට තබා, සිඳුරුවානට පැමිණියේ ය. ඒ රජ තෙමේ එහි <span class="gatha-number">51</span> වල්ගම්පා විහාරය කරවා, පසුව එහි පිය රජුගේ නමින් ‘අභයරාජ පිරිවෙණ’ <span class="gatha-number">52</span> ද කරවා, ඊට නන් වැදෑරුම් පිරිකර සහ ගම් කුඹුරු ආදිය දුන්නේ ය.
  </p>
  <div class="subhead">හස්තිගිරි පුරවරය සහ අනිත්‍ය මෙනෙහි කිරීම</div>
  <p>
    <span class="gatha-number">53</span> ඉක්බිති මහීපාල තෙමේ හස්තිගිරි (කුරුණෑගල) පුරවරයට ගොස්, එහි ද තමාගේ <span class="gatha-number">54</span> සුළු පියාණන් (බාප්පා) විසින් කරවන ලද සිත්කළු වූ මහා විහාරයෙහි, ඔහුගේ ම <span class="gatha-number">55</span> නිරතුරුව පිදිය යුතු ශරීරය තැන්පත් කළ ස්ථානය (සොහොන) ද නැවත නැවත බලමින්, වීරබාහු නරේන්ද්‍රයා ද සේනාව ද සමග කනස්සලු වූයේ, එහිදී අනිත්‍ය <span class="gatha-number">56</span> ලක්ෂණය නැවත නැවත මෙනෙහි කළේ ය. ඉක්බිති එහි තුන් මහල් උතුම් පිළිම <span class="gatha-number">57</span> ගෙයක් කරවා, එහි මහත් බුදු පිළිමයක් කරවීය; අනතුරුව සුළුපියාණන්ගේ රූපය ද සර්වාභරණයෙන් සරසන ලද්දක් සේ මැනවින් කරවා එහිම තැන්පත් කරවී ය. <span class="gatha-number">58</span> මහීපාල තෙමේ පිළිම ගෙයට ද, සුළු පියුහුගේ ඒ රුවට ද මනහර වූ කැප <span class="gatha-number">59</span> පස ගම් හා බොහෝ පිරිවර මිනිසුන් ද දී, ඔහුගේ නමින් ’භුවනෙකබාහු <span class="gatha-number">60</span> පිරිවෙණය’ යි නාමය ද තැබූයේ ය. ඊට ඉක්බිති ඒ නුවර නරනාරි ජනයාගෙන් ගැවසුණු තැනක් කොට පවුරු අගල් ආදියෙන් ප්‍රාකාර ද කරවී ය.
  </p>
  <div class="subhead">චන්ද්‍රභානුගේ ආක්‍රමණය සහ සටන</div>
  <p>
    <span class="gatha-number">61</span> සූර වූ ඒ රජ තෙමේ සිවුරඟ මහා සේනාව ගෙන ඒ හස්තිශෛල පුරයෙන් <span class="gatha-number">62</span> නික්ම යාපව් නුවරට ගියේ ය. ඒ කාලයෙහි දී සොළී ආදී රටින් මහත් බල ඇත්තේ, මහා දෙමළ යෝධයනු ද කැටි කොට ගෙන, ජාවක <span class="gatha-number">63</span> සේනා සමග (චන්ද්‍රභානු) මාතොටට ගොඩ බැස්සේ ය. ඊට අනතුරුව ඒ (ජාවක) රජ තෙමේ <span class="gatha-number">64</span> පදී රට, කුරුන්දිරට ආදියෙහි වැසි සිංහලයන් ද වසඟ කොට ගෙන, <span class="gatha-number">65</span> යාපව් නුවරට ගොස් කඳවුරු බැඳ ගෙන, “ත්‍රි සිංහලය ගන්නෙමි; ඔවුන් නොහරින්නෙමි; එහෙයින් බුදුහුගේ දළදාව හා පාත්‍ර ධාතුවත්, ඒ රාජ්‍යයත් මට <span class="gatha-number">66</span> දෙව; ඉදින් නොදෙයි නම් යුද්ධ කරමි” යි කියා දූතයන් ද මෙහෙයවී ය.
  </p>
  <p>
    <span class="gatha-number">67</span> එකල්හි විජයබාහු රජ තෙමේ ත් වීරබාහු මහීපාලයන් කැඳවා මන්ත්‍රණය කොට, මහා බල සෙන් සරසවා, “ආශ්චර්යයකි! මේ කල් වූ <span class="gatha-number">68</span> කලී අප දෙදෙනාගේ බාහු වික්‍රමය දකින්නෙමු” යි කියා, ඒ දෙදෙනාම පිටත්ව ගොස් චන්ද්‍රභාණු රජුගේ මහා සේනාව හාත්පසින් වටලා, රාම - රාවණා යුද්ධය <span class="gatha-number">69</span> සෙයින් දරුණු වූ මහා යුද්ධයක් කළහ. එකල්හි යුද්ධයෙහි පරදිනා ලද්දා වූ සතුරු යෝධයෝ ආයුධ රහිතව මුළාව ඇවිද්දහ; ස්තුති කළහ; භයින් <span class="gatha-number">70</span> පෙළී වැන්දාහ; තැති ගත්හ; වෙවුලූහ; යුද්ධයෙහි සරණ ඉල්ලූහ; <span class="gatha-number">71</span> ඇඬූහ; වැළපුනහ. එකල්හි භය වූ සතුරු භටයෝ කිසිවෙක් වනය බලා ද, <span class="gatha-number">72</span> කිසිවෙක් මුහුද බලා ද, තවත් කිසිවෙක් කඳු බලා ද භය නිමිත්තෙන් හාත්පස දිව ගියහ. <span class="gatha-number">73</span> හේ තෙමේ මෙසේම යුද්ධ කොට බොහෝ <span class="gatha-number">74</span> භටයන් මරවා, ඒ චන්ද්‍රභාණු නරනිඳු නිරායුධ කොට පලවා හැරියේ ය. ඉක්බිති ඔහුගේ උතුම් අන්තඃපුර ස්ත්‍රීන් ද, සියලු ඇතුන් ද, අසුන් ද, කඩු ආදී වූ බොහෝ ආයුධයන් ද, මහත් වස්තුව ද, ජයසක්, ජයසත්, ජයබෙර, <span class="gatha-number">75</span> ජයකොඩි යන මේ සියල්ල පියරජු වෙත යැවූයේ ය. මෙසේ හෙතෙමේ <span class="gatha-number">76</span> මහත් වූ යුද්ධ කොට මිහිමඬල ජයගෙන විජය ශ්‍රීයට පැමිණ ලක්දිව එක්සේසත් කළේ ය.
  </p>
  <div class="subhead">අනුරාධපුර සිද්ධස්ථාන ප්‍රතිසංස්කරණය</div>
  <p>
    <span class="gatha-number">77</span> පසුව උස් වූ පවුරු අගල්වලින් ආරක්ෂිත වූ ඒ නගරය (යාපහුව) ද කරවා, <span class="gatha-number">78</span> ඉක්බිති එහි ඉතා වටිනා රජ ගෙයක් ද කොට නිමවා, නැවත එකල්හි ඒ <span class="gatha-number">79</span> නුවර ඇසුරු කළ මහත් භික්ෂු සංඝයාට දන්වැට ද තැබී ය. ඉක්බිති ඒ තෙමේ භුවනෙකබාහු නම් මලණුවන් රජු අස්වසා, පෙර සේ යාපහුවෙහි <span class="gatha-number">80</span> රඳවා තැබුවේ ය. අනතුරුව රජ තෙමේ අනුරාධපුරයට ගොස්, එහි ථූපාරාමාදී සියලු සිද්ධස්ථානයන් හාත්පසින් මාරයා විසින් එවන ලද බලකොටු <span class="gatha-number">81</span> වැනි වූ මහා වනය කප්පවා, ආකාශ නදියෙහි (ක්ෂීර සාගරයෙහි) හේදඬු බඳු වූ පවුරු ද කරවී ය. <span class="gatha-number">82</span> ඒ දිසානායක තෙමේ නවකමින් සිත්කළු වූ මේ සිද්ධස්ථානයන් කරවා මහා පූජා පැවැත්වී ය.
  </p>
  <p>
    <span class="gatha-number">83</span> ඉක්බිති ඒ මහීපාල තෙමේ පිය රජු විසින් ආරම්භ කොට නොනිමියා වූ රුවන්වැලිසෑයෙහි නව කර්මාන්තය නිමවනු කැමැත්තේ, <span class="gatha-number">84</span> පුරවැසි සියලු මහා ජනයා ඒ පුරයෙන් ගිය ගිය තැනින් වහා වහා එක් කොට, <span class="gatha-number">85</span> විශාරද වූ බොහෝ වූ ශිල්ප සමූහයා මේ නවකම්හි යොදවා, සේනානාථ <span class="gatha-number">86</span> පිරිවෙණේ මහා තෙරුන් ප්‍රධාන කොට ඇති සංඝයාට දන්වැට ද නිමවා, <span class="gatha-number">87</span> නවකම් කරවන්නට ඒ සංඝයා එහි වැස්වී ය. පසුව පිහිටි රට වැසි වන්නි <span class="gatha-number">88</span> රජදරුවෝ බොහෝ පඬුරු දී මහීපාලයන් දැක ගැනීමට පැමිණියහ. <span class="gatha-number">89</span> එකල්හි හේ තෙමේ කිරුළු, සේසත්, සෙමර ආදී වූ මහා වන්නි රාජයන්ගේ රාජකීය භාණ්ඩ (කකුධ භාණ්ඩ) ද ඔවුන්ට දී, සියල්ලන් සතුටු කරවා ඒ නුවර රකින්නට නියෝග කොට, ඉක්බිති එයින් පොළොන්නරු නුවරට ගියේ ය.
  </p>
  <div class="subhead">පොළොන්නරුවේ නටබුන් වූ ශ්‍රී විභූතිය</div>
  <p>
    <span class="gatha-number">90</span> වැලි (තවද) නරනා තෙමේ එහි දී වීරබාහු මහීපාලයන් කැඳවා, “අපි මේ යහපත් මුල් රාජධානිය කරවමු; යශෝරාශියෙන් කපිපුරයෙන් (කිඳුරු පුරයෙන්) දිශාමුඛය <span class="gatha-number">91</span> පුරවමු” යි ඔහු හා මන්ත්‍රණය කොට මෙසේ කීවේ ය: “දැන් පුලස්ති නම් පුර ප්‍රාසාදය, <span class="gatha-number">92</span> පිළිමගෙය, විහාරය, පිරිවෙණ, චෛත්‍යය, දාගෙය, පවුරු ය, දොරටු ය, <span class="gatha-number">93</span> ගුරුළුවං පහය, සඳලු සහිත පහය, මණ්ඩපය, ධර්මශාලා ය, එසේම <span class="gatha-number">94</span> දේවාල ආදිය යන මොවුහු කිසිවෙක් පැලව ගිය තෘණ වෘක්ෂාදියෙන් වැසී සිටිති. දිරා ගිය ටැම් සමූහ ඇති අනික් සමහරක් ආධාර <span class="gatha-number">95</span> නැතිව වැටෙති. අනික් සමහරක් මුල පටන් අග දක්වා බිඳුණු මහා බිත්ති <span class="gatha-number">96</span> බරින් බිම බලා නැමුණා වූ අන්‍ය ආධාර ඇත්තෝ වැටෙනු කැමැත්තෝ ය. ඛේදයකි! අනික් කිසිවෙක් හාත්පසින් දිරූ බැවින් ද, දුබල බැවින් <span class="gatha-number">97</span> ද සිටිය නොහැක්කෝ මහල්ලන් සේ දිනෙන් දින නැමෙති. අඳෝමැයි! තවත් සමහරක් බිඳුනා වූ ලී දඬු (තුලායෂ්ටි) හා නැතුවා වූ කොබෝ ගෙඩි වළලු ඇති වෙති. අනික් කිසිවෙක් විනාශ වූ මස්තක (වහල මුදුන්) ඇති වෙති; <span class="gatha-number">98</span> බිඳුණු උළු ඇති වෙති; එසේම අනික් කිසිවක් දිරා ගිය ගෝනැස් ඇතිව, කැඩුණු තැනින් වැගුරුණු සෙවිලි උළු ඇති වෙති. අනික් කිසිවක් <span class="gatha-number">99</span> වනාහි බිත්ති හා ටැම් ඉතිරිව සිටිති. අනික් කිසිවක් ගිළිහුණු දොර ඇතිව, නැතුවා වූ දොර බැමි ඇතිව, අනික් කිසිවක් ලිහිල් වූ පියගැට ඇතිව <span class="gatha-number">100</span> නැතුවා වූ පිළිකඩ (පිල්කඩ) ඇති වෙති. කිසි ගෙයක්හුගේ ගෙපල් පමණක් ඇති බව පෙනෙයි; <span class="gatha-number">101</span> එසේම අනික් කිසිවක්හුගේ ගෙය පිහිටි තැන් පමණක් නොපෙනේ. නොයෙක් බසින් කීමෙන් කවර ඵල ද? <span class="gatha-number">102</span> ශ්‍රී විභූතියෙන් තොර වූ (නිඃශ්‍රීත) මේ පුරය කරවන්නට යන්නෙමු. රජ තෙමේ අනුමත කෙරේවා. පසුව මේ උතුම් නුවර දී අභිෂේක මංගල්‍යය කෙරේවා!” මෙසේ කියා පිය රජු වෙත ඒ තෙමේ දූතයෙක් මෙහෙයවී ය.
  </p>
  <div class="subhead">පුලස්තිපුර නවකම්</div>
  <p>
    <span class="gatha-number">103</span> ඉක්බිති රජ තෙමේ ද (පරාක්‍රමබාහු) ඒ පුවත අසා සතුටු සිත් ඇත්තේ, එකල්හි තෙමේ මූල රාජධානිය කරවන සිත් ඇත්තේ, මහා ඇමති මණ්ඩලය <span class="gatha-number">104</span> කැඳවා ලංකා රාජ්‍යවාසී සියල්ලන් ඒ ඒ ක්‍රියාවෙහි යොදවා; <span class="gatha-number">105</span> යකඩකරුවන් (අයංකාරයන්), එසේම ලියන වඩුවන්, නළාකරුවන්, කම්බුරන්, කුඹලුන්, <span class="gatha-number">106</span> හණකරුවන් (එන්කරුවන්), සිත්තරුන්, බර අදින්නන්, බැළයන්, දාසයන්, සැඩොලුන්, <span class="gatha-number">107</span> කම්හි සමත් වූ උළු වඩුවන්, සුණු වඩුවන්, ලී වඩුවන්, ගල් වඩු වර්ග යන <span class="gatha-number">108</span> මෙතෙක් දෙනා එක්කොට; ඉන්පසු පිඹිනා හම, මිටිය, අඬුව (හඩුය), යකුල, කිණිහිර යනාදී සියලු කම්මල් බඩු ය; තියුණු වූ බොහෝ කියත්, වෑය, <span class="gatha-number">109</span> කැට බිඳිනා මුගුරු ය, උදලු ය, කලාල පැස යන මේ ආදී වූ මහා ධනය ද <span class="gatha-number">110</span> සාදරයෙන් දී, පුත් රජු වෙත සේනා හා යැවී ය.
  </p>
  <p>
    <span class="gatha-number">111</span> එකල විජයබාහු රජ තෙමේ ද සතුටු සිත් ඇත්තේ, බොහෝ කලක් <span class="gatha-number">112</span> වල් වූ, නටුවා වූ ඒ ඒ රටෙහි සුන්බුන් මහා ඉවුරු ඇති, ගැඹුරු දිය නැති වැව් පොකුණු වේලි හා ගැඹුරු විල් ආදී ජලාධාරයන් පෙර සෙයින් <span class="gatha-number">113</span> බඳවා; යම් සේ ගැඹුරු දිය පිරුණු, නොයෙක් පියුමෙන් ගහණ වූ, නන් <span class="gatha-number">114</span> මත්ස්‍ය සමූහයා විසින් ආකූල වූ ජලාශය වෙත් නම් එසේ කරවා; සියලු ශෂ්‍යයන්ගේ උත්පත්ති ස්ථාන වූ, බොහෝ හැම කල් සරු වූ කෙත් තනවා; <span class="gatha-number">115</span> ඉන්පසු ඒ ඒ තන්හි සියලු ධාන්‍ය වර්ග සම්පාදනය කරවා, ඒ සියලු රට මනෝහර කොට සමෘද්ධ කරවී ය.
  </p>
  <p>
    <span class="gatha-number">116</span> ඉක්බිති රජ තෙමේ සයුර සේ ගැඹුරු දිය අගලින් (පරිඛායෙන්) පිරිවරන ලද; <span class="gatha-number">117</span> සක්වළ ගල බඳු වූ සිත්කළු පවුරු වළලු ඇති; නොයෙක් <span class="gatha-number">118</span> විහාර සම්බන්ධ ඇති; නොයෙක් සෑයෙන් ගහණ වූ; නොයෙක් ගුරුළුවන් <span class="gatha-number">119</span> ගෙයින් මිශ්‍ර වූ; නන් පහයෙන් හෙබියා වූ; නොයෙක් මුදුන් සෙවණි කම් <span class="gatha-number">120</span> ඇති; නොයෙක් මණ්ඩපයන්ගෙන් මණ්ඩිත වූ; නොයෙක් දේවාලයන් ඇත්තා වූ; නානා ගෝපුරයෙන් බබලන්නා වූ; නානා ගෙවල් පෙළින් සිත්කළු වූ; නානා වීථියෙන් විරාජිත වූ; මැනවින් බෙදන ලද සතර දොර ඇති; යහපත් තුන් මං සතර මං සන්ධි ඇති උතුම් වූ පුලස්ති පුරය පෙර සෙයින්ම කරවී ය.
  </p>
  <p>
    <span class="gatha-number">121</span> මෙසේ කාන්තියෙන් ඒ පුරය, යම්සේ මිථිලාව දිනා ද, කාංචිපුරය බිඳී ද, සැවැත් නුවරට සිනාසේ ද, මදුරාව දිනා ද, බරණැස කිලිටි කෙරේ ද (කෙලෙසා ද), විශාලා නුවරත් කොල්ලකාවී ද, චම්පා නුවර කම්පා කෙරේ ද; එසේ ඒ තෙමේ ඉන්ද්‍ර නගරය හා සමාන කොට පොළොන්නරු පුරය කරවී ය.
  </p>
  <p>
    මෙතෙකින් හුදී ජනයාගේ පහන් සංවේගය පිණිස කළ මහාවංශයෙහි පුලත්ථිපුර කරවීම නම් වූ අට අසූවන පරිච්ඡේදය නිමි.
  </p>
  <nav class="bottom"><a class="button prev" href="3-83.html"><i class="material-icons">arrow_back</i>87. රාජ්‍ය භාරය පැවරීම</a><a class="button next" href="3-85.html">89. අභිෂේක මංගල්‍යය සහ උපසම්පදා පුණ්‍යෝත්සවය <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>