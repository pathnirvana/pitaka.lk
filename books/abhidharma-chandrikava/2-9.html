<!DOCTYPE html>
<html>
<head>
    <meta charset="UTF-8">
    <title>9. කුසල අහෙතුක විපාක සිත් (8) අට. - අභිධර්ම චන්ද්‍රිකාව</title>
    <meta name="description" content="අභිධර්ම චන්ද්‍රිකාව - මාතර ශ්‍රී ධර්මවංශ හිමි">
    <meta property="og:type" content="article">
    <meta property="og:title" content="9. කුසල අහෙතුක විපාක සිත් (8) අට. - අභිධර්ම චන්ද්‍රිකාව"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="abhidharma-chandrikava" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#2-9"><i class="material-icons">toc</i>අභිධර්ම චන්ද්‍රිකාව</a><i class="material-icons">navigate_next</i><a class="button" href="2.html">පළමු වන චිත්ත පාදය</a></nav>
  <div class="heading-bar">
    <h2>9. කුසල අහෙතුක විපාක සිත් (8) අට.</h2><i class="material-icons share-icon" file-name="2-9.html">share</i>
  </div>
  <ol>
    <li><b>උපෙක්ඛා සහගත චක්ඛු විඤ්ඤාණය,</b></li>
    <li><b>උපෙක්ඛා සහගත සොත විඤ්ඤාණය,</b></li>
    <li><b>උපෙක්ඛා සහගත ඝාණ විඤ්ඤාණය,</b></li>
    <li><b>උපෙක්ඛා සහගත ජිව්හා විඤ්ඤාණය,</b></li>
    <li><b>සුඛ සහගත කාය විඤ්ඤාණය,</b></li>
    <li><b>උපෙක්ඛා සහගත සම්පටිච්ඡන චිත්තය,</b></li>
    <li><b>සොමනස්ස සහගත සන්තීරණ චිත්තය,</b></li>
    <li><b>උපෙක්ඛා සහගත සන්තීරණ චිත්තය,</b></li>
  </ol>
  <p>යන මේ අට කුසල අහේතුක විපාක සිත් නම් වේ.</p>
  <p>කාමාවචර කුසලයන්ගේ විප කයෝ සොළොස් (16) දෙනෙක් වෙති. එයින් අටක් සහේතුක ය. අටක් අහේතුක ය. අහේතුක සිත් කාණ්ඩය දක්වා නිම කරන සඳහා කුසල සිත් දක්වන්නටත් පළමු ඒ කුසලයන්ගේ දෙවැදෑරුම් විපාකයන් අතුරෙන් අහේතුක විපාක සිත් කොටස මෙහි දැක්වූ බව දතයුතු.</p>
  <p>එහි:-</p>
  <p>1. ඉෂ්ට රූපයක් චක්‍ෂුඃ ප්‍රශාදයේ හැපුණු කල හෙවත් ප්‍රිය රූපයක් ඇසින් දුටු කල කුසල විපාක <b>උපෙක්ඛා සහගත චක්ඛු විඤ්ඤාණය</b> ලැබේ.</p>
  <p>2. ඉෂ්ට ශබ්දයක් ශ්‍රොත්‍ර ප්‍රශාදයේ හැපුණු කල හෙවත් ප්‍රිය හඬක් ඇසුණු කල කුසල විපාක <b>උපෙක්ඛා සහගත සොත විඤ්ඤාණය</b> ලැබේ. </p>
  <p>3. ඉෂ්ට ගන්‍ධයක් ඝ්‍රාණ ප්‍රශාදයේ හැපුණු කල හෙවත් මිහිරි සුවඳක් නැහැයට දැනුණු කල කුසල විපාක <b>උපෙක්ඛා සහගත ඝාණ විඤ්ඤාණය</b> ලැබේ. </p>
  <p>4. ඉෂ්ට රසයක් ජිහ්වා ප්‍රසාදයට හැපුණු කල හෙවත් දිවට ප්‍රිය රසයක් දැනුණු කල කුසල විපාක උපෙක්ඛා සහගත ජිව්හා විඤ්ඤාණය ලැබේ. මේ සිව් තැන ම උපෙක්ඛා සහගත වීමේ හේතුව අකුසල චිත්තයන්ට කී නියාම ය යි දතයුතු.</p>
  <p>5. ඉෂ්ට ස්ප්‍රෂ්ටව්‍යයක් කාය ප්‍රශාදයේ හැපුණු කල හෙවත් පිය පහසක් ඇඟට දැනුණු කල කුසල විපාක <b>සුඛ සහගත කාය විඤ්ඤාණය</b> ලැබේ. මෙහිදු සුඛ සහගතවීමේ හේතුව යට කී නයින් දතයුතු.</p>
  <p>6. පඤ්ච විඤ්ඤාණයන් විසින් ගන්නා ලද ඉෂ්ටාරම්මණය පිළිගන්නාක් මෙන් උපදින සිත කුසල විපාක <b>උපෙක්ඛාසහගත සම්පටිච්ඡන චිත්තය</b> යි. </p>
  <p>7. එම අති ඉෂ්ටාරම්මණයක් තීරණය කරන්නාක් මෙන් උපදින සිත කුසල විපාක <b>සොමනස්ස සහගත සන්තීරණ චිත්තය</b> යි. </p>
  <p>8. එම ඉෂ්ට මධ්‍යස්ථාරම්මණයක් තීරණය කරන්නාක් මෙන් උපදින සිත කුසල විපාක <b>උපෙක්ඛා සහගත සන්තීරණ චිත්තය</b> යි කියනු ලැබේ. මේ චිත්තයන්ගේ විශේෂ විභාගය මතු පහළ වන්නේ ය. මෙහිදී සාමාන්‍ය වශයෙන් අවබෝධ කරගත යුතු ය. </p>
  <div class="subhead">
    <p>ප්‍රශ්න</p>
  </div>
  <ol>
    <li>කාමාවචර කුසල විපාක කෙතෙක් ද?</li>
    <li>එයින් අහේතුක විපාක අට දක්වනු.</li>
    <li>කුසල දක්වන්නටත් පළමු කුමක් හෙයින් එහි විපාක දක්වන ලද්දේ ද?</li>
    <li>සන්තීරණ සිත් දෙකේ වෙනස දක්වනු.</li>
    <li>මේ සිත් අට පැහැදිලි කරනු.</li>
  </ol>
  <nav class="bottom"><a class="button prev" href="2-8.html"><i class="material-icons">arrow_back</i>8. අටළොස් (18) අහෙතුක සිත්</a><a class="button next" href="2-10.html">10. අහේතුක ක්‍රියා සිත් (3) තුන. <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>