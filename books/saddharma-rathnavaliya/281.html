<!DOCTYPE html>
<html>
<head>
    <meta charset="UTF-8">
    <title>280. එක්තරා පැවිදි කෙනකුන්ගේ වත - සද්ධර්‍මරත්නාවලිය</title>
    <meta name="description" content="සද්ධර්‍මරත්නාවලිය - ධර්‍මසේන හිමි">
    <meta property="og:type" content="article">
    <meta property="og:title" content="280. එක්තරා පැවිදි කෙනකුන්ගේ වත - සද්ධර්‍මරත්නාවලිය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="saddharma-rathnavaliya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#281"><i class="material-icons">toc</i>සද්ධර්‍මරත්නාවලිය</a><i class="material-icons">navigate_next</i></nav>
  <div class="heading-bar">
    <h1>280. එක්තරා පැවිදි කෙනකුන්ගේ වත</h1><i class="material-icons star-icon undefined" data-bookmark="{&quot;ids&quot;:[281],&quot;headings&quot;:[&quot;280. එක්තරා පැවිදි කෙනකුන්ගේ වත&quot;],&quot;book&quot;:{&quot;name&quot;:&quot;සද්ධර්‍මරත්නාවලිය&quot;,&quot;folder&quot;:&quot;saddharma-rathnavaliya&quot;}}">star_outline</i><i class="material-icons share-icon" file-name="281.html">share</i>
  </div>
  <p> </p>
  <p>තව ද බ්‍රාහ්මණ ලක්‍ෂණය ත් ශ්‍රමණ ලක්‍ෂණය ත් ප්‍රව්‍රජ්‍යා ලක්‍ෂණයත් එක් කොට දක්වනු නිසා <b>එක්තරා පැවිදි කෙනකුන්ගේ වත</b> දක්වමු. </p>
  <p>කෙසේද යත් -</p>
  <p> </p>
  <p>එක් බමුණාන කෙනෙක් තීර්ථායතනයෙහි පැවිදි ව ‘මහණ ගොයුම් තමාගේ සවුවන්ට පැවිදි බැවහාර කෙරෙති. මම ත් පැවිද්දෙමි. මට ත් බැවහාර එලෙස කළ මනා වේ දැ’යි සිතා බුදුන් කරා එළඹ තමන්ට ත් එ ලෙස ම බැවහාර කරන්ට කිවු ය. බුදුහු ‘මම එ බඳු ගුණයක් නැති ව වෙස් ගත් පමණෙකින් සිංහ සම පෙරෙවි පමණෙකින් කැණහිලුන්ට සිංහ බැවහාර කට නො හැක්කා සේ ම තොප තරමුන්ට පැවිදි බැවහාර නො කෙරෙමී’ වදාරා ලා ‘යම් හෙයකින් රාගාදී කිලුටු තමා කෙරෙන් පිට ත් කළ හෙයින් බ්‍රාහ්මණ වේ ද, අකුසලු ත් සන්හිඳවීමෙන් ශ්‍රමණ යයි කියනු ලැබේ ද, එ සේ ම රාගාදී කිලුටු දුරු කළ හෙයින් එ ලෙස කළ කෙනෙක් පැවිදි නම් වෙති. තොප වැන්නවුන්ට ඒ බැවහාර කට නොහැක්කැ’යි වදාළ සේක. දේශනා කෙළවර ඒ පැවිද්දාණෝ සෝවාන් වූහ. සෙසුත් බොහෝ දෙන නිවන් දුටහ. </p>
  <p>එ හෙයින් නුවණැත්තවුන් විසින් පැවිදි වෙස් ගෙන ත් නො ගෙනත් පාපයෙන් ම දුරු වන්ට උත්සාහ කටයුතු. </p>
  <nav class="bottom"><a class="button prev" href="280.html"><i class="material-icons">arrow_back</i>279. අනඳ මහ තෙරුන් වහන්සේගේ වත </a><a class="button next" href="282.html">281. සැරියුත් මහ තෙරුන් වන්සේ ගේ වස්තුව <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>