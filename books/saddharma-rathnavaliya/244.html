<!DOCTYPE html>
<html>
<head>
    <meta charset="UTF-8">
    <title>243. තමන් වහන්සේ ම අරභයා වදාළ වත - සද්ධර්‍මරත්නාවලිය</title>
    <meta name="description" content="සද්ධර්‍මරත්නාවලිය - ධර්‍මසේන හිමි">
    <meta property="og:type" content="article">
    <meta property="og:title" content="243. තමන් වහන්සේ ම අරභයා වදාළ වත - සද්ධර්‍මරත්නාවලිය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="saddharma-rathnavaliya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#244"><i class="material-icons">toc</i>සද්ධර්‍මරත්නාවලිය</a><i class="material-icons">navigate_next</i></nav>
  <div class="heading-bar">
    <h1>243. තමන් වහන්සේ ම අරභයා වදාළ වත</h1><i class="material-icons star-icon undefined" data-bookmark="{&quot;ids&quot;:[244],&quot;headings&quot;:[&quot;243. තමන් වහන්සේ ම අරභයා වදාළ වත&quot;],&quot;book&quot;:{&quot;name&quot;:&quot;සද්ධර්‍මරත්නාවලිය&quot;,&quot;folder&quot;:&quot;saddharma-rathnavaliya&quot;}}">star_outline</i><i class="material-icons share-icon" file-name="244.html">share</i>
  </div>
  <p>තව ද සහනයෙහි යහපත හඟවන්ට බුදුන් <b>තමන් වහන්සේම අරභයා වදාළ වත</b> දක්වමු. </p>
  <p>කෙ සේ ද යත් -</p>
  <p>මේ කථා ව විස්තර විසින් අප්පමාද වග අටුවායෙහි ම ආ ය. අපිත් ඔබ දී ම විස්තර කොට කියුම්හ. එ තෙකුදු වුවත් මාගන්‍දි ය නම් බැමිණියගේ දෙඩීම්-බිණීම් තර හෙයින් අනඳ මහ තෙරුන් වහන්සේ අනික් නුවරකට යම්හ’යි කී කල්හි ‘ආනන්‍දයෙනි, තොප එ සේ කීවත් බැණ දොඩා පීව’යි අපි එසේ නො යම්හ’යි වදාරා බණ වදාරන සේක්- ‘හෙම්බා ආනන්‍දයෙනි, මම නම් සටන් බිමට පැමිණි යුද්ධ ක්‍ෂම වූ ඇතු ඒ ඒ තැනින් අවුත් ඇඟ වැද ගත් හී දඬු ඉවසන්නා සේ නපුරු අදහස් ඇත්තවුන් නො එක් ලෙසින් බිණු දෙයත් ඉවසමි. තව ද උයන් කෙළි ආදී කෙළි ලළු පවත්නා තැනට ත් ඇත් කෙනකුන් අස් කෙනකුන් ගෙන යෙත් නමුත් <b>පූර්ණභද්‍ර</b> නම් යක් සෙනෙවියන්ගේ හසු මෙන් හික්මුණු කෙනකුන් ම ගෙන යෙති. </p>
  <p>‘රජ දරුවෝ ත් නැඟෙත් නම් එසේ වූ ඇත් වාහන – අස් වාහන වලට නැඟෙති. ඊට ත් වඩා යම් කෙනෙක් කවර තරම් ව පෝසත් ව සිටත් කවර තරම් කෙනකුනුත් දොඩා බැණ පී දෙය ඉවසත් නම් මිනිසුන්ගෙන් ඌ ම යහපත්හ. තව ද කොටළුවාට දා ව වෙළඹ කුසින් ආජානීය අශ්වයන් වුව ත් සින්ධු දේශයෙහි උපන් සෛන්ධව අශ්වයන් වුවත් කාලාවකාදි දශ කුලයෙහි ඇතුන් වුව ත් හික්මුණාහු වූ නම් ඌ ත් යහපත. ඒ හැමට ත් වඩා යම් කෙනෙක් උද්ධත ගුණ ය සියලු ලෙසින් රහත් මගින් නසා තුමූ හික්මුණාහු නම් ඒ ම යහපතැ’යි වදාළ සේක. දේශනා කෙළවර අත්ලස් නිසා බිණූ පමණක් මුත් තමන් සිතා ගෙන බිණූ ගමනක් නො වන හෙයින් බැණ ඇවිද්දෝ බොහෝ සේම සෝවාන් වූහ. අනික් තුන් මඟ තුන් ඵල ය බිණූ වරදට තිබී ගියා සේ ඒ අවධියට පමා වි ය. </p>
  <p>එ හෙයින් නුවණැත්තවුන් විසින් ශුචි අශුචි නිඃක්‍ෂෙපයට මැදහත් ව සිටිනා පොළොව මෙන් ප්‍රතිඝානුන ය දෙකට සමව සිට සෙසු ත් ගුණයෙහි පිහිටා ලොවී ලොවුතුරා ගුණ විශේෂ ය සිද්ධ කටයුතු. </p>
  <nav class="bottom"><a class="button prev" href="243.html"><i class="material-icons">arrow_back</i>242. නිවට සවුවන්ගේ වත </a><a class="button next" href="245.html">244. හස්ති ශිල්පයෙහි දක්‍ෂ කෙනකුන් වහන්සේ ගේ වස්තුව <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>