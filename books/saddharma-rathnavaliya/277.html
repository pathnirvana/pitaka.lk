<!DOCTYPE html>
<html>
<head>
    <meta charset="UTF-8">
    <title>276. බොහෝ වහන් දෑ ගේ වස්තුව - සද්ධර්‍මරත්නාවලිය</title>
    <meta name="description" content="සද්ධර්‍මරත්නාවලිය - ධර්‍මසේන හිමි">
    <meta property="og:type" content="article">
    <meta property="og:title" content="276. බොහෝ වහන් දෑ ගේ වස්තුව - සද්ධර්‍මරත්නාවලිය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="saddharma-rathnavaliya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#277"><i class="material-icons">toc</i>සද්ධර්‍මරත්නාවලිය</a><i class="material-icons">navigate_next</i></nav>
  <div class="heading-bar">
    <h1>276. බොහෝ වහන් දෑ ගේ වස්තුව</h1><i class="material-icons star-icon undefined" data-bookmark="{&quot;ids&quot;:[277],&quot;headings&quot;:[&quot;276. බොහෝ වහන් දෑ ගේ වස්තුව&quot;],&quot;book&quot;:{&quot;name&quot;:&quot;සද්ධර්‍මරත්නාවලිය&quot;,&quot;folder&quot;:&quot;saddharma-rathnavaliya&quot;}}">star_outline</i><i class="material-icons share-icon" file-name="277.html">share</i>
  </div>
  <p>තව ද අෂ්ටාඞ්ගික මාර්‍ග ය නිවනට මං වුව ත් ශමථ-විදර්‍ශනා දෙක ඊට මං වන හෙයින් රුචිය උපදවනු නිසා <b>බොහෝ වහන්දෑ ගේ වස්තුව</b> කියමු. </p>
  <p>කෙසේ ද යත් - </p>
  <p>එක් දවසක් ඒ ඒ දිග වසන තිසක් පමණ වහන්දෑ අවුත් බුදුන් වැඳ ලා වැඩහුන් සේක. සැරියුත් මහ තෙරුන් වහන්සේද ඒ වහන්දෑ රහත් වන්ට නිසි පින් ඇති නියාව දැන තමන් වහන්සේ බුදුන් ළඟට ගොසින් ‘ස්වාමීනි, ධර්‍ම දෙකෙකැ යි කියති’ ඒ ධර්‍ම දෙක නම් කුමක් දැ’යි විචාළ සේක. ‘ශාරිපුත්‍රයෙනි, ධර්‍ම දෙක ය යි ශමථ-විදර්ශනාවට ම කියතී’ වදාරා ශමථ - විදර්ශනාවෙහි ප්‍රයෝජන දක්වන සේක් ‘යම් කෙනෙක් ශමථ-විදර්ශනා දෙක සාදා සිටියෝ වූ නම් එ සේ වූවන්ට ඇත් අස් ආදීන් බැඳ රඳවන දම් පරිද්දෙන් සත්‍වයන් සසර යොදන්ට සමර්ථ වූ කාම යෝගා දි වූ තත්මුඛයෙන් සව් කෙලෙස්හු නසිතී’ වදාළ සේක. දේශනා කෙළවර තිස් දෙනා වහන්සේ ම රහත් වූ සේක. </p>
  <p>එ හෙයින් නුවණැත්තවුන් විසින් පළමු ශීල විශුද්ධි ය සපයා ගෙන ඉක්බිති ව ශමථ බලයෙන් උපචාර සමාධි–අර්පණා සමාධි ඉපැද වීමෙන් චිත්ත විශුද්ධිය ත් ඇති ව ලක්‍ෂණ රසාදී විසින් නාම රූප විභාග ය දැන්මෙන් දෘෂ්ටි විශුද්ධියත් උපදවා උන්ගේ ම පස පිරිගැන්මෙන් කාංක්‍ෂා විතරණ විශුද්ධියත් උපදවා ගෙන ඔබ්බේ විශුද්ධි තුන ත් උපදවන්ට උත්සාහ කටයුතු. </p>
  <nav class="bottom"><a class="button prev" href="276.html"><i class="material-icons">arrow_back</i>275. ප්‍රසාද බහුල බමුණානන් ගේ වත </a><a class="button next" href="278.html">277. මාරයා ගේ වස්තුව <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>