<!DOCTYPE html>
<html>
<head>
    <meta charset="UTF-8">
    <title>253. සිවුරු හළ කෙනකුන් ගේ වත - සද්ධර්‍මරත්නාවලිය</title>
    <meta name="description" content="සද්ධර්‍මරත්නාවලිය - ධර්‍මසේන හිමි">
    <meta property="og:type" content="article">
    <meta property="og:title" content="253. සිවුරු හළ කෙනකුන් ගේ වත - සද්ධර්‍මරත්නාවලිය"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="saddharma-rathnavaliya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../index.html"><i class="material-icons">home</i></a><i class="material-icons">navigate_next</i><a class="button" href="index.html#254"><i class="material-icons">toc</i>සද්ධර්‍මරත්නාවලිය</a><i class="material-icons">navigate_next</i></nav>
  <div class="heading-bar">
    <h1>253. සිවුරු හළ කෙනකුන් ගේ වත</h1><i class="material-icons star-icon undefined" data-bookmark="{&quot;ids&quot;:[254],&quot;headings&quot;:[&quot;253. සිවුරු හළ කෙනකුන් ගේ වත&quot;],&quot;book&quot;:{&quot;name&quot;:&quot;සද්ධර්‍මරත්නාවලිය&quot;,&quot;folder&quot;:&quot;saddharma-rathnavaliya&quot;}}">star_outline</i><i class="material-icons share-icon" file-name="254.html">share</i>
  </div>
  <p>තව ද තෘෂ්ණාව වශඟ වූවනුත් සත්පුරුෂ සමවාය බලයෙන් පැමිණි දුකින් මිඳෙන නියාව හඟවන්ට <b>සිවුරු හළ කෙනකුන් ගේ වත</b> කියමු. </p>
  <p>කෙ සේ ද යත් - </p>
  <p>මහසුප් මහ තෙරුන් වහන්සේ ගේ සද්ධිවිහාරික නමෙක් ධ්‍යානලාභී ව සිටත් බඩාල් කුලෙන් අවුත්. මහණ වූ හෙයින් බඩාල් දුවක කෙරෙහි පිළිබඳ සිත් ඇති ව සිවුරු හළහ. සිවුරු හළත් කර්මාන්තයට මැළිකම නො හළ බැවින් ගෙන් සපා නෙරපීහ. ඌ තුමූ රැකී ගන්නා අනික් උපදෙසක් නැති බැවින් සොර කොට කති. </p>
  <p> </p>
  <p>එක් දවසක් සොරකම් හසුකොට ගෙන ගසා අල්වා ගෙන පිටිතල<sup><a href="#footnote-305" id="footnote-ref-305" class="footnote-ref">[1]</a></sup> හයා බැඳලා ඒ ඒ තැන දී සැමිටිවලින් මරන්නාහු මිනී මරණ තැනට ගෙන යෙති. මහසුප් මහ තෙරුන් වහන්සේ ද සිඟන සේක් සිවුරළුවාණන්<sup><a href="#footnote-306" id="footnote-ref-306" class="footnote-ref">[2]</a></sup> දකුණු වාසලින් ගෙන යන්නවුන් දැක බැම්ම ලිහිල් කරවා ලා ‘පෙර තොප පිරිමසා ආ කමටහන සඳහන් කරව’යි වදාළ සේක. උයි ත් ඒ අවවාදයෙන් කමටහන් මෙනෙහි කොට අපවත්ව ගිය දෙයක් සොයා ගත්තා සේ ධ්‍යාන සතර ම පෙරළා ත් උපදවා ගත්හ. </p>
  <p>ඉක්බිත්තෙන් මිනී මරණ තැනට ගෙන ගොසින් ලා මරන්නෝත් එක විටම නො මරා දුගෙන මියන ලෙසට දිවස් හුලට නැංගූ ය. උන්ට භයකුත් ශඞ්කාවකුත් නැත. ඒ ඒ දිග සිටි මිනිස්සු කොන්ත තෙප් අඩයටි ආදිය අනිනා ලෙසට පොවා ත් උන් නො බන නියාව දැන ‘බල ව මුන්ගේ නිර්භීත කමක් ය. මෙ තෙක් දෙනා ආයුධ අල්වා ගෙන සිටියත් තමන් උලට නැංගු වත් අචෙතනික දෙයක් මෙන් භයෙක් වත් වෙවිලීමෙක් වත් නැත. ඉතා විස්ම ය’යි සතුටු ව කොක්සන් ගසා ගෙන රජ්ජුරුවන්ටත් එපවත් කිවු ය. රජ්ජුරුවෝ ඒ අසා ඌ හැර පියව’යි කිවු ය. බුදුන්ට ත් එ පවත දැන්වූහ. </p>
  <p>බුදුහු ත් උන් කරා රස් කඳක් විහිදුවා ලා උන්ට බණ වදාරන සේක් ‘යමෙක් ගිහි සම්පත ආල ය නැති ව තපසෙහි ඇලී මහණ ව නපුරැ’යි දමා පූ දෙයකට පෙරළාත් ආලය කරණා සේ පෙරළාත් ගිහී සම්පතට ආල ය කෙරේද, ඌගේ තරමක් බලව. ආලය හළ සම්පතෙහි පෙරළා ත් ආලය කෙරෙයි. ආදීනවයක් දැක දමා පී දෙය පෙරළා හැර ගන්නා සේ කලට අර ආදීනව ය තදස්ථ ව සිටිනා සේම ආලය හළ ගිහි සම්පත ත් ආදීනව වුව ආල ය හැරී තුබූ දවස් ගණනේ ආදීනව ය හැරෙන්නා නැත. හළ ගිහි සම්පතෙහි ආල ය කරන්නේ හැයි ද? ඊට කරන ආලය නිවනට කළ මනා වේ දැ’යි වදාළ සේක. </p>
  <p>උලට නැඟි තැනැත්තෝ ද මේ දේශනාව අසා තිලකුණු මෙනෙහි කෙරෙමින් සෝවාන් ව සමවත් සුව විඳිනාහු කර්මය ත් එ පමණෙකින් ගෙවුන වන්නා හුලින් ගැළවී අහසට නැඟී ලා අහසින් ම බුදුන් කරා ගොසින් බුදුන් වැඳ ලා මහණ ව සරාජික වූ පිරිස් මැදයේ ම රහත් වූහ. </p>
  <p>එ හෙයින් නුවණැත්තවුන් විසින් සියලු පවින් දුරු ව පින්හි හැසිර සසර නමැති මහ හුලින් නැඟෙන්ට උත්සාහ කටයුතු. </p>
  <p>_________</p>
  <ol class="footnotes">
    <li id="footnote-305">
      <p> පිටි තොල <a href="#footnote-ref-305">↑</a></p>
    </li>
    <li id="footnote-306">
      <p> සිවුරුළුවාණන්-සිවුරු අළුවාණන් <a href="#footnote-ref-306">↑</a></p>
    </li>
  </ol>
  <nav class="bottom"><a class="button prev" href="253.html"><i class="material-icons">arrow_back</i>252. සූකර පොතිකාව ගේ වස්තුව </a><a class="button next" href="255.html">254. බන්ධනාගාර වස්තුව <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>