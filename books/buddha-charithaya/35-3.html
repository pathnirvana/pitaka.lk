<!DOCTYPE html>
<html>
<head>
    <meta charset="UTF-8">
    <title>භාග්‍යවතුන් වහන්සේ සුනාපරන්තයට වැඩීම</title>
    <meta name="description" content="ගෞතම බුද්ධ චරිතය - බළන්ගොඩ ආනන්දමෛත්‍රෙය හිමි">
    <meta property="og:type" content="article">
    <meta property="og:title" content="භාග්‍යවතුන් වහන්සේ සුනාපරන්තයට වැඩීම"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="buddha-charithaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#35-3"><i class="material-icons">toc</i>ගෞතම බුද්ධ චරිතය</a><i class="material-icons">navigate_next</i><a class="button" href="35.html">අටවන වස භේසකලා වනයෙහි</a></nav><div class="heading-bar"><h2>භාග්‍යවතුන් වහන්සේ සුනාපරන්තයට වැඩීම</h2><i class="material-icons share-icon" file-name="35-3.html">share</i></div><div class="subhead"><p>සච්චබද්ධ ජටිලයා පැහැදවීම </p></div><p>    භාග්‍යවතුන් වහන්සේ ද ඒ පිළිගෙන, පසුදා පන්සියයක් භික්ෂු සමූහයා හා අහසින් වැඩි සේක. එ සේ වඩින බුදුරජාණන් වහන්සේ අතර මඟ <b>සච්චබද්ධ</b> නම් පර්වතයකට බැස එහි උග්‍ර තපස් ඇති ජටිලයාට දම් දෙසා ඒහි භික්ෂුප්‍රව්‍රජ්‍යායෙන් පැවිදි කොට, ඒ භික්ෂු ද කැටි ව වෙළෙඳ ගම් වැඩි සේක. </p><p>    ගම් වැස්සෝ බුද්‍ධ ප්‍රමුඛ සංඝයාට මහ දන් දී තමන් තැනැවූ ආරාමයට වැඩම කැරැවූහ. </p><div class="subhead"><p>සුනාපරන්ත වාණිජ සමාගම</p></div><p>    සවස් කාලයෙහි ගම් වැස්සෝ මල් පහන් ආදිය ගෙන ආරාමයට ගියහ. ඔවුනට භාග්‍යවතුන් වහන්සේ දම් දෙසූ සේක. ඔහු සෝවාන් ආදී මාර්ග ඵලයනට පැමිණියහ. ඔවුනට වැඩ පිණිස භාග්‍යවතුන් වහන්සේ එහි කිහිප දිනක් ම වුසූ සේක. </p><div class="subhead"><p>නර්මදා නදී තීරයෙහි පා සටහන තැබීම</p></div><p>    ඉක්බිති භාග්‍යවතුන් වහන්සේ පුණ්ණ තෙරුන් එහි ම නවතා, ඉන් නික්ම <b>නර්මදා</b> නදී තීරයට වැඩි සේක. <b>නර්මදා</b> නා රජ පෙර ගමන් කොට, භාග්‍යවතුන් වහන්සේ ස්වීය භවනයට පමුණුවා මහත් සත්කාර කෙළේ ය. ඒ නා රජුගේ ආයාචනයෙන් භාග්‍යවතුන් වහන්සේ නර්මදා නදී තීරයෙහි පාද ලාංඡනය තැබූ සේක. </p><div class="subhead"><p>සච්චබද්ධ පර්වතයෙහි පා සටහන </p></div><p>    ඉක්බිති සච්චබද්ධ<sup><a href="#footnote-50" id="footnote-ref-50" class="footnote-ref">[1]</a></sup> පර්වතයට වැඩ එහි සච්චබද්ධ තෙරුන් නැවැත් වූ සේක. පූජ්‍ය වස්තුවක් තෙරණුවෝ ඉල්ලූ හ. භාග්‍යවතුන් වහන්සේ ගල මත්තෙහි අලුත් මැටි පිඩෙකැ මෙන් පාද ලාංඡනය තැබූ සේක. </p><ol class="footnotes"><li id="footnote-50"><p> කඳුහතක් එකට බැඳී පිහිටි බැවින් මෙය සත්තබද්ධ නම් වූ පසු වැ සච්චබද්ධ නම් විය. අද මෙය ඒළු මලෙයි නමින් ප්‍රසිද්ධ ය. මදුරාසි දිස්ත්‍රික්කයට අයත් ය. තිරුපතිපුරය මේ කන්ද පාමුලය.  <a href="#footnote-ref-50">↑</a></p></li></ol><nav class="bottom"><a class="button prev" href="35-2-3.html"><i class="material-icons">arrow_back</i>රත් සඳුනින් විහාර කැරැවීම </a><a class="button next" href="35-4.html">බුදු රජුන් තෙවෙනි වරැ ලක්දිවැ වැඩීම  <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>