<!DOCTYPE html>
<html>
<head>
    <meta charset="UTF-8">
    <title>1. අංග රට - ගෞතම බුද්ධ චරිතය</title>
    <meta name="description" content="ගෞතම බුද්ධ චරිතය - බළන්ගොඩ ආනන්දමෛත්‍රෙය හිමි">
    <meta property="og:type" content="article">
    <meta property="og:title" content="1. අංග රට - ගෞතම බුද්ධ චරිතය"> <!--For facebook link previews -->
    <meta property="og:image" content="https://2img.now.sh/1. අංග රට - ගෞතම බුද්ධ චරිතය.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="ගෞතම බුද්ධ චරිතය - බළන්ගොඩ ආනන්දමෛත්‍රෙය හිමි" />
    <meta property="og:image" content="https://2img.now.sh/1. අංග රට - ගෞතම බුද්ධ චරිතය.png?theme=dark&fontFamily=arundathee&fontSize=180px" />
    <meta name="author" content="ගෞතම බුද්ධ චරිතය - බළන්ගොඩ ආනන්දමෛත්‍රෙය හිමි" />
</head>
<body>
    <article>
    <h1 style="display: none;">1. අංග රට - ගෞතම බුද්ධ චරිතය</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/1. අංග රට - ගෞතම බුද්ධ චරිතය.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="buddha-charithaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#2-1"><i class="material-icons" mat-icon="toc"></i>ගෞතම බුද්ධ චරිතය</a><i class="material-icons" mat-icon="navigate_next"></i><a class="button" href="2.html">පුරාතන ජම්බුද්වීපය</a></nav><div class="heading-bar"><h2>1. අංග රට</h2><i class="material-icons share-icon" mat-icon="share" file-name="2-1.html"></i></div><p>අංග ජනපදය මගධ දේශයට නැඟෙනහිරින් පිහිටියේය. චම්පා නදිය එ දෙරට අතර සීමාව විය. </p><div class="subhead"><p>චම්පා පුරය    </p></div><p>    අංග ජනපදයේ අගනුවර <b>චම්පා</b> පුරය යි. එය පිහිටියේ චම්පා නදිය ගංගා නදියට වැටුණු ස්ථානය කිට්ටු ව ය. පවුරු පදනම් ආදි සියලු නගරාංගයන්ගෙන් සමන්විත වූ මෙය ඉතා පූර්වයෙහි <b>මාලිනී, කාලචම්පා</b> යන නම්වලින් ප්‍රකට වැ පැවැත්තේ පසු කාලයෙහි <b>චම්පා පුර</b> යැ යි වැහැරැවිණ. මෙහි සිට ස්වරණභූමියට නැවින් යන වෙළෙඳුන් කරන කොටැ වෙළඳාම අතින් ද මෙය ප්‍රසිද්‍ධියක් ඉසුලූයේ ය. මෙයින් කොචින් චීනයට ගොස් පදිංචි වූවන්ගේ ඒ (පදිංචි වූ) භූමියට ද චම්පා යන නම පසු කාලයෙකැ ව්‍යවහාර විය. බුද්‍ධ කාලයෙහි දඹදිවැ වූ මහා නගර සයෙන් <b>චම්පා</b> පුරය එකෙකි. මෙහි <b>ගර්ගරා</b> නම් මෙහෙසියක කෙරැවූ <b>ගර්ගරා</b> නම් පොකුණ ගැන ද මෙය ප්‍රසිද්‍ධ වැ පැවැත්තේ ය. මේ නගරය වූ භූමිභාගයෙහි කොටසෙකැ චම්පාපුර චම්පා නගර යන නමින් කුඩා ගම් දෙකෙක් දැන් ඇත්තේ ය. එ ගම් පිහිටා ඇත්තේ භගලපූර් සමීපයෙහි <b>චාන්දන් නදී</b> තීරයේ ය. චාන්දන් යනු පුරාණ චම්පා නදියට දැන් ව්‍යවහාර නාමය යි. බුද්‍ධ කාලයෙහි මෙහි ඡාත්‍රයන් 300 ක් සහිත වූ <b>සෝණදන්ඩ</b> නම් බමුණු ඇදුරෙක් රාජ පූජිත වැ විසී ය. </p><div class="subhead"><p>කජංගලා</p></div><p>    මෙය බෞද්‍ධ මධ්‍යදේශයේ නැඟෙනහිරැ සීමා ස්ථානය යි. මෙහි මහා ශිෂ්‍ය පිරිසක් සහිත වූ <b>පාරාසරිය</b> නමින් ප්‍රකට බමුණෙක් විසී ය. චම්පා පුරැ සිටැ මෙයට දුර සැතැපුම්<sup><a href="#footnote-5" id="footnote-ref-5" class="footnote-ref">[1]</a></sup> ස-සැටක් පමණ වේ. මැදුම් සඟියේ අන්තයෙහි සඳහන් ඉන්ද්‍රිය භාවනා සූත්‍රය වදාළේ මෙහි දී ය. මෙහි බොහෝ උපාසකයෝ වූ හ. </p><div class="subhead"><p>උග්ග පුර </p></div><p>    මෙහි ප්‍රධාන සිටුහුගේ පුත්‍රයාට අනාථපිණ්ඩික සිටුහුගේ දූ වූ <b>චුල්ල සුභද්‍රා</b> විවාහ කොටැ දෙන ලද්දී ය. ජෛන ලබ්ධික මුළු සිටු පවුල මැ ඇගේ මගින් බෞද්ධෝපාසක විය. </p><div class="subhead"><p>අස්ස පුර </p></div><p>   මේ නිගමයෙකි. මෙහි දී භාග්‍යවතුන් වහන්සේ <b>මහා අස්සපුර සුත්ත, චූල අස්සපුර සුත්ත</b> දෙක දෙසූ සේක. </p><div class="subhead"><p>අංගුත්තරාප දනව්ව</p></div><p>    <b>අංගුත්තරාප ජනපදය</b> අංග රටෙහි වූ විශාල පළාතෙකි. මෙය එරට මැදින් ගලා යන මහා මහී නදියෙන් උතුරු පැත්තේ පිහිටියේ ය. මෙහි නගර අතුරෙන් <b>අංගුත්තරාප නගරය, ආපණ නගරය, භද්දිය නගරය</b> යන මොහු බුද්‍ධ කාලයෙහි ප්‍රසිද්‍ධ වැ පැවැත්තෝ ය. ඉන් ආපණ පුරය විශාල වෙළඳාම් පලෙකි. භද්දිය නුවර මහ සිටුවරුන්ගේ වාසස්ථානයකි. <b>සාමාවතී, විශාඛා</b> යන දෙදෙනාගේ ජන්ම භූමිය මේ <b>භද්දිය පුරය</b> යි. බුදු වූ වර්ෂයේ දී භාග්‍යවතුන් වහන්සේ අංගරට <b>අංගුත්තරාපයෙහි</b> සැරිසරන සේක් භද්දිය පුරයට වැඩිසේක. එකල සත් හැවිරිදි වූ විශාඛාව භාග්‍යවතුන් වහන්සේ දුටු ඒ ප්‍රථම වාරයේ දී මැ බණ අසා සෝවාන් වූවා ය. භද්දිය පුරයෙහි <b>ජාතියා වන</b> නම් උයනෙක් විය. බුදුරජාණන් වහන්සේ එහි ද වැඩ වුසූ සේක. </p><ol class="footnotes"><li id="footnote-5"><p> මෙහි සැතැපුම් යැ යි ව්‍යවහාර කොට ඇත්තේ ඉංග්‍රීසි “මයිල්” එකටය. <a href="#footnote-ref-5">↑</a></p></li></ol><nav class="bottom"><a class="button prev" href="2.html"><i class="material-icons" mat-icon="arrow_back"></i>පුරාතන ජම්බුද්වීපය</a><a class="button next" href="2-2.html">2. මගධ රට <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>