<!DOCTYPE html>
<html>
<head>
    <meta charset="UTF-8">
    <title>ලක්දිව ධාතූන් වහන්සේලා හා පාරිභෝගික වස්තු - බෞද්ධයාගේ අත්පොත</title>
    <meta name="description" content="බෞද්ධයාගේ අත්පොත - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="ලක්දිව ධාතූන් වහන්සේලා හා පාරිභෝගික වස්තු - බෞද්ධයාගේ අත්පොත"> <!--For facebook link previews -->
    <meta property="og:image" content="https://2img.now.sh/ලක්දිව ධාතූන් වහන්සේලා හා පාරිභෝගික වස්තු - බෞද්ධයාගේ අත්පොත.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="බෞද්ධයාගේ අත්පොත - රේරුකානේ චන්දවිමල හිමි" />
    <meta property="og:image" content="https://2img.now.sh/ලක්දිව ධාතූන් වහන්සේලා හා පාරිභෝගික වස්තු - බෞද්ධයාගේ අත්පොත.png?theme=dark&fontFamily=arundathee&fontSize=180px" />
    <meta name="author" content="බෞද්ධයාගේ අත්පොත - රේරුකානේ චන්දවිමල හිමි" />
</head>
<body>
    <article>
    <h1 style="display: none;">ලක්දිව ධාතූන් වහන්සේලා හා පාරිභෝගික වස්තු - බෞද්ධයාගේ අත්පොත</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/ලක්දිව ධාතූන් වහන්සේලා හා පාරිභෝගික වස්තු - බෞද්ධයාගේ අත්පොත.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="bauddhayage-athpotha" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#7-2"><i class="material-icons" mat-icon="toc"></i>බෞද්ධයාගේ අත්පොත</a><i class="material-icons" mat-icon="navigate_next"></i><a class="button" href="7.html">චෛත්‍යයෝ</a></nav><div class="heading-bar"><h2>ලක්දිව ධාතූන් වහන්සේලා හා පාරිභෝගික වස්තු</h2><i class="material-icons share-icon" mat-icon="share" file-name="7-2.html"></i></div><p>අපගේ වාස භූමිය වූ මේ ලක්දිව බොහෝ සර්වඥ ධාතූන් වහන්සේලා වැඩසිටින්නා වූ ද, බොහෝ පාරිභෝගික වස්තු ඇත්තා වූ ද, සර්වඥයන් වහන්සේ පරිභෝග කළ බොහෝ ස්ථාන ඇත්තා වූ ද උත්තම භූමියෙකි. මහියංගණ චෛත්‍යයෙහි සර්වඥයන් වහන්සේ විසින් සියතින් ම දුන් <strong>කේශ ධාතූන්</strong> වහන්සේලා හා ග්‍රීවා ධාතූන් වහන්සේ ද වැඩ සිටිති. <strong>දකුණු අකු ධාතූන්</strong> වහන්සේ අනුරාධපුරයේ ථූපාරාම දාගැබ්හි වැඩ සිටින සේක. <strong>උර්ණරෝම ධාතූන්</strong> වහන්සේ මිහින්තලයේ සේල චෛත්‍යයෙහි වැඩ සිටිති. <strong>ලලාට ධාතූන් </strong>වහන්සේ හා <strong>කේශ ධාතූන්</strong> වහන්සේලා ද සේරුවාවි මංගල චෛත්‍යයෙහි වැඩ සිටිති. අනුරාධපුරයේ රුවන්වැලි මහා සෑයෙහි <strong>ද්‍රෝණයක් ධාතූන්</strong> වහන්සේලා වැඩ සිටිති. <strong>දන්ත ධාතූන්</strong> වහන්සේ මහනුවර දළදා මාලිගාවේ වැඩ සිටිති. සම්බුද්ධ පරිනිර්වාණයෙන් 236 වැනි වර්ෂයේ <strong>සුමන සාමණේරයන් වහන්සේ</strong> විසින් බුදුන් වහන්සේ පරිභෝග කළ පාත්‍ර‍ය හා එය පුරා ධාතුන් වහන්සේලා ද මේ දිවයිනට ගෙනෙන ලදහ. ඒ ධාතූන් වහන්සේලා මේ දිවයිනේ නොයෙක් දිශාවල දාගැබ් ආදියෙහි වැඩ සිටිති. <strong>පාත්‍ර‍ ධාතුව</strong> ගෙන ආ බව මුත් දැනට වැඩ සිටින තැනක් අසන්නට නැත. සර්වඥයන් වහන්සේ පරිභෝග කළ <strong>පටියෙන් කොටසක් </strong>අනුරාධපුරයේ ජේතවන චෛත්‍යයෙහි පිහිටා තිබේ. තථාගතයන් වහන්සේ පරිභෝග කළ <strong>මැණික් පුටුවක්</strong> නිදන් කොට නාගදීප චෛත්‍යය කරවන ලදි. නාගදීපයේ පුරාණ චෛත්‍යයක් දැනට දක්නට නැත. තථාගතයන් වහන්සේ පරිභෝග කළ <strong>මිණිපලඟක්</strong> කල්‍යාණි චෛත්‍යයේ පිහිටා තිබේ. එහි ම තථාගතයන් වහන්සේ පරිභෝග කළ <strong>ජල සාටිකාවක්</strong> ද ඇති බව කියති. ජය ශ්‍රී මහා බෝධීන් වහන්සේගේ දක්ෂිණ ශාඛාව අනුරාධපුරයේ පිහිටා තිබේ. <strong>ලක්දිව තථාගතයන් වහන්සේ නිරෝධ සමාපත්තියට සම වැදී සිටීමෙන් පරිභෝග කළ ස්ථාන ද සොළොසෙකි.</strong></p><p>ඔවුහු නම් :</p><ol><li>මහියඞ්ගණ චෛත්‍යය පිහිටි තැන ය.</li><li>නාගදීප චෛත්‍යය පිහිටි තැන ය.</li><li>කල්‍යාණි චෛත්‍යය පිහිටි තැන ය.</li><li>සමන්තකූට පර්වත මුදුන ය.</li><li>දිවාගුහාව ය.</li><li>දීඝවාපි චෛත්‍යය පිහිටි තැන ය.</li><li>මුතියංගන චෛත්‍යය පිහිටි තැන ය.</li><li>තිස්සමහාරාම චෛත්‍යය පිහිටි තැන ය.</li><li>ශ්‍රී මහා බෝධීන් වහන්සේ පිහිටි තැන ය.</li><li>මිරිසවැටි සෑය පිහිටි තැන ය.</li><li>රුවන්වැලි මහසෑය පිහිටි තැන ය.</li><li>ථූපාරාමය පිහිටි තැන ය.</li><li>අභයගිරිය පිහිටි තැන ය.</li><li>ජේතවනය පිහිටි තැන ය.</li><li>සේල චෛත්‍යය පිහිටි තැන ය.</li><li>කතරගම කිරි වෙහෙර පිහිටි තැන ය.</li></ol><p>යන මේ ස්ථානයෝ ය.</p><nav class="bottom"><a class="button prev" href="7-1.html"><i class="material-icons" mat-icon="arrow_back"></i>සර්වඥ ධාතූන් වහන්සේලා</a><a class="button next" href="8.html">උපාසකත්වය ගැන දැන ගත යුතු කරුණු <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>