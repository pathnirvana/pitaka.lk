<!DOCTYPE html>
<html>
<head>
    <meta charset="UTF-8">
    <title>පස්විසි බුදුවරයන් වහන්සේලාට හා බෝධීන් වහන්සේලාට වන්දනා කිරීම. - බෝධි පූජාව</title>
    <meta name="description" content="බෝධි පූජාව - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="පස්විසි බුදුවරයන් වහන්සේලාට හා බෝධීන් වහන්සේලාට වන්දනා කිරීම. - බෝධි පූජාව"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="bodhi-poojawa" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content">
  <nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#13"><i class="material-icons">toc</i>බෝධි පූජාව</a><i class="material-icons">navigate_next</i></nav>
  <div class="heading-bar">
    <h1>පස්විසි බුදුවරයන් වහන්සේලාට හා බෝධීන් වහන්සේලාට වන්දනා කිරීම.</h1><i class="material-icons share-icon" file-name="13.html">share</i>
  </div>
  <p>අප ගෞතම බුදුරජාණන් වහන්සේට නියත විවරණය දුන් දීපංකරාදි සූවිසි බුදුවරයන් වහන්සේලාට හා උන් වහන්සේලාගේ බෝධිවලට ද ගෞතම බුදුරජාණන් වහන්සේට හා උන් වහන්සේගේ බෝධියට ද වැඳීම මෙසේ කළ යුතු.</p>
  <div class="gatha">
    <p>1. වන්දේ දීපංකරං බුද්ධං</p>
    <p>වන්දේ බෝධිං ච පිප්ඵලිං</p>
    <p>සාලකල්‍යණ බෝධිං ච</p>
    <p>වන්දේ කොණ්ඩඤ්ඤ නායකං.</p>
    <p>.</p>
    <p>2. වන්දේ මංගල සම්බුද්ධං</p>
    <p>නාග බෝධිං ච සාතදං</p>
    <p>වන්දේ සුමන සම්බුද්ධං</p>
    <p>නාග බෝධිං ච උත්තමං.</p>
    <p>.</p>
    <p>3. වන්දේ රේවත සම්බුද්ධං</p>
    <p>නාග බෝධිං ච භද්දකං</p>
    <p>වන්දේ සෝභිත සම්බුද්ධං</p>
    <p>නාග බෝධිං ච සාදරං.</p>
    <p>.</p>
    <p>4. අනෝමදස්සී නාථං ච</p>
    <p>නමේ බෝධිං ච අජ්ජුනං</p>
    <p>වන්දේ පදුම සම්බුද්ධං</p>
    <p>සෝණ බෝධිං ච සෝභනං.</p>
    <p>.</p>
    <p>5. වන්දේ නාරද සම්බුද්ධං</p>
    <p>සෝණ බෝධිං ච සාදරං</p>
    <p>පදුමුත්තරං ජිනං වන්දේ</p>
    <p>සාල බෝධිං ච සාතදං.</p>
    <p>.</p>
    <p>6. වන්දේ සුමේධ සම්බුද්ධං</p>
    <p>නීප බෝධිං ච භාසුරං</p>
    <p>වන්දේ සුජාත සම්බුද්ධං</p>
    <p>වේළු බෝධිං ච සාදරං</p>
    <p>.</p>
    <p>7. පියදස්සී ජිනං වන්දේ</p>
    <p>කකුධ බෝධිං ච සාතදං</p>
    <p>අත්ථදස්සී මුනිං වන්දේ</p>
    <p>බෝධිං ච චම්පකං වරං.</p>
    <p>.</p>
    <p>8. ධම්මදස්සී මුනිං වන්දේ</p>
    <p>බෝධිං කුරවකං වරං</p>
    <p>වන්දේ සිද්ධත්ථ සත්ථාරං</p>
    <p>කණිකාර බෝධිං වරං.</p>
    <p>.</p>
    <p>9. වන්දේ තිස්ස සුගතං ච</p>
    <p>අසන බෝධිං ච සාතදං</p>
    <p>වන්දේ ඵුස්සං ච සුගතං</p>
    <p>බෝධිං චාමලකං සුභං.</p>
    <p>.</p>
    <p>10. වන්දේ විපස්සි සුගතං</p>
    <p>බෝධිං ච පාටලිං වරං</p>
    <p>වන්දේ සිඛිං ච සත්ථාරං</p>
    <p>බෝධිං පුණ්ඩරීකං සුභං.</p>
    <p>.</p>
    <p>11. වන්දේ වෙස්සභූ සම්බුද්ධං</p>
    <p>සාලබෝධිං ච සාතදං</p>
    <p>කකුසන්ධං ච සම්බුද්ධං</p>
    <p>බෝධිං ච සිරීසං වර.</p>
    <p>.</p>
    <p>12. කෝණාගමන නාථං ච</p>
    <p>නමේ බෝධං උදුම්බරං</p>
    <p>වන්දේ කස්සප නාථං ච</p>
    <p>බෝධිං නිග්‍රෝධ පාදපං</p>
    <p>වන්දේ ගෝතම සම්බුද්ධං</p>
    <p>අස්සත්ථ බෝධිමුත්තමං.</p>
    <p>.</p>
    <p>13. පඤ්චවීසති බුද්ධානං</p>
    <p>බෝධීනං ච සාරවං</p>
    <p>නමාමි සිරසා නිච්චං</p>
    <p>තේ මං රක්ඛන්තු සබ්බදා.</p>
  </div>
  <p><b>ගාථාවල තේරුම</b></p>
  <p><b> මෙය කියා සිංහල බසින් ම වන්දනා කිරීම යෙහෙකි.</b></p>
  <p>1. මෙයින් සාරා සඞ්ඛ්‍ය කල්ප ලක්‍ෂයකට පෙර එක් කපෙක ලෝ පහළ වී වදාළා වූ දීපංකර නම් බුදුරජාණන් වහන්සේට ද උන් වහන්සේට සෙවන දුන් <b>පුලිල බෝධීන් </b>වහන්සේට ද අත්‍යාදර ගෞරවයෙන් වඳිමි.</p>
  <p>2. දීපඞ්කර බුදුරජාණන් වහන්සේනේ කල්ප අසංඛ්‍යයකින් පසු ලෝ පහළ වී වදාළා වූ <b>කොණ්ඩඤ්ඤ</b> නම් සර්වඥයන් වහන්සේට ද උන් වහන්සේට සෙවන දුන් <b>ශාලකල්‍යාණි බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>3. කොණ්ඩඤ්ඤ බුදුරජාණන් වහන්සේගෙන් පසු කල්ප අසංඛ්‍යයකින් ලෝ පහළ වී වදාළා වූ <b>මංගල</b> නම් බුදුරජාණන් වහන්සේට ද උන්වහන්සේට සෙවන දුන් <b>නාග බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>4. එ කපෙහි ම ලෝ පහළ වී වදාළා වූ <b>සුමන</b> නම් බුදුරජාණන් වහන්සේට හා උන් වහන්සේට සේවන දුන් <b>නාග බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>5. එ කපෙහි ම ලෝ පහළ වී වදාළා වූ <b>රේවත</b> නම් බුදුරජාණන් වහන්සේට හා උන් වහන්සේට සෙවන දුන් <b>නාග බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>6. ඒ කල්පයේ දී ම ලෝ පහළ වී වදාළා වූ <b>සෝභිත</b> නම් බුදුරජාණන් වහන්සේට හා උන් වහන්සේට සෙවන දුන් <b>නාග බෝධීන් </b>වහන්සේට ද අත්‍යාදර ගෞරවයෙන් වඳිමි.</p>
  <p>7. සෝභිත බුදුරජාණන් වහන්සේගෙන් කල්ප අසංඛ්‍යයකට පසු ලෝ පහළ වී වදාළා වූ <b>අනෝමදස්සී </b>නම් බුදුරජාණන් වහන්සේට හා උන් වහන්සේට සෙවන දුන් <b>කුඹුක් බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>8. එ කපෙහි දී ම ලෝ පහළ වී වදාළා වූ <b>පදුම</b> නම් ලෝකනාථයන් වහන්සේට හා උන් වහන්සේට සෙවන දුන් <b>මහාසෝණ</b> නම් <b>බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>9. එකප ම ලෝ පහළ වී වදාළා වූ <b>නාරද</b> නම් සර්වඥයන් වහන්සේට හා උන් වහන්සේට සෙවන දුන් <b>මහාසෝණ</b> නම් <b>බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>10. මෙයින් කල්ප ලක්‍ෂයකින් මතුයෙහි ලෝ පහළ වී වදාළා වූ <b>පදුමුත්තර</b> නම් සර්වඥයන් වහන්සේට හා උන් වහන්සේට සේවන දුන් <b>ශාල බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>11. පදුමුත්තර බුදුරදුන්ගෙන් කල්ප තිසකින් පසු ලෝ පහළ වී වදාළා වූ <b>සුමේධ</b> නම් ලෝකනාථයන් වහන්සේට හා උන් වහන්සේට සෙවන දුන් <b>බක්මී බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>12. ඒ කපෙහි ම ලෝ පහළ වී වදාළා වූ <b>සුජාත</b> නම් සර්වඥයන් වහන්සේට හා උන් වහන්සේට සෙවන දුන් <b>හුණ බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>13. මේ මහා භද්‍ර‍ කල්පයෙන් අටළොස් වන කපෙහි ලෝ පහළ වී වදාළා වූ <b>පියදස්සී</b> නම් බුදුරජාණන් වහන්සේට හා උන් වහන්සේට සෙවන දුන් <b>කුඹුක් බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>14. ඒ කපෙහි ම ලෝ පහළ වී වදාළා වූ <b>අත්ථදස්සී</b> නම් ලෝකනායකයන් වහන්සේට හා උන් වහන්සේට සෙවන දුන් <b>සපු බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>15. ඒ කපෙහි ම ලෝ පහළ වී වදාළා වූ <b>ධම්මදස්සී</b> නම් තථාගතයන් වහන්සේට හා උන් වහන්සේට සෙව දුන් <b>රත්කරවු බෝධීන් </b>වහන්සේට ද අත්‍යාදර ගෞරවයෙන් වඳිමි.</p>
  <p>16. මේ මහා භද්‍ර‍ කල්පයෙන් සිවු අනූවන කපෙහි ලෝ පහළ වූ <b>සිද්ධත්ථ </b>නම් මුනීන්ද්‍ර‍යන් වහන්සේට හා උන් වහන්සේට සෙවන දුන් <b>කණිහිරි</b> <b>බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>17. මේ මහා භද්‍ර‍ කල්පයෙන් අනූදෙවන කල්පයෙහි ලෝ පහළ වී වදාළා වූ <b>තිස්ස</b> සම්බුද්ධයන් වහන්සේට හා උන් වහන්සේට සෙව දුන් <b>පියා බෝධීන්</b> වහන්සේට ද අත්‍යාදර ගෞරවයෙන් වඳිමි. </p>
  <p>18. ඒ කපෙහි ම ලෝ පහළ වී වදාළා වූ <b>ඵුස්ස</b> සර්වඥයන් වහන්සේට හා උන් වහන්සේට සෙවන දුන් <b>නෙල්ලි බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>19. මේ මහා භද්‍ර‍ කල්පයෙන් එක් අනූනව කපෙහි ලෝ පහළ වී වදාළා වූ <b>විපස්සී</b> නම් බුදුරජාණන් වහන්සේට හා උන් වහන්සේට සෙවන දුන් <b>පළොල් බෝධීන්</b> වහන්සේට ද අත්‍යාදර ගෞරවයෙන් වඳිමි. </p>
  <p>20. මෙ කපින් එක්තිස් වන කපෙහි ලෝ පහළ වූ <b>ශිඛී </b>නම් සර්වඥයන් වහන්සේට හා උන් වහන්සේට සෙවන දුන් <b>ඇටඹ බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>21. මේ කපින් එක්තිස් වන කපෙහි ලෝ පහළ වී වදාළා වූ <b>වෙස්සභූ</b> නම් සර්වඥයන් වහන්සේට හා උන් වහන්සේට සෙවන දුන් <b>ශාල බෝධීන්</b> වහන්සේට ද අත්‍යාදර ගෞරවයෙන් වඳිමි.</p>
  <p>22. මෙකප පළමු කොට ලෝ පහළ වී වදාළා වූ <b>කකුසන්ධ</b> නම් සර්වඥයන් වහන්සේට හා උන් වහන්සේට සෙවන දුන් <b>මහරි බෝධීන් </b>වහන්සේට ද අත්‍යාදර ගෞරවයෙන් වඳිමි.</p>
  <p>23. මෙ කප දෙ වන වර ලෝ පහළ වී වදාළා වූ <b>කෝණාගමන</b> නම් සර්වඥයන් වහන්සේට හා උන් වහන්සේට සෙවන දුන් <b>දිඹුල් බෝධීන් </b>වහන්සේට ද අත්‍යාදර ගෞරවයෙන් වඳිමි.</p>
  <p>24. මෙ කප තුන් වන වරට ලෝ පහළ වී වදාළා වූ <b>කාශ්‍යප</b> නම් සර්වඥයන් වහන්සේට හා උන් වහන්සේට සෙවන දුන් <b>නුග බෝධීන් </b>වහන්සේට ද අත්‍යාදර ගෞරවයෙන් වඳිමි.</p>
  <p>25. මෙ කප සිවු වන වරට ලෝ පහළ වී වදාළා වූ අප <b>ගෞතම</b> බුදුරජාණන් වහන්සේට හා උන් වහන්සේට සෙවන දුන් <b>ඇසටු බෝධීන් </b>වහන්සේට ද අත්‍යාදර ගෞරවයෙන් වඳිමි.</p>
  <p>පස්විසි බුදුවරයන් වහන්සේලාට හා බෝධීන් වහන්සේලාට අත්‍යාදර ගෞරවයෙන් වඳිමි. ඒ බුදුවරයන් වහන්සේලා, බෝධීන් වහන්සේලා මා ආරක්‍ෂා කරත්වා!</p>
  <nav class="bottom"><a class="button prev" href="12.html"><i class="material-icons">arrow_back</i>මාරයෝ පස්දෙන</a><a class="button next" href="14.html">පස්විසි බුදුවරයන් වහන්සේලාට හා බෝධීන් වහන්සේලාට පූජා පැවැත්වීම <i class="material-icons">arrow_forward</i></a></nav>
</div>
    </div>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>