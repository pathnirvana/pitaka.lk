<!DOCTYPE html>
<html>
<head>
    <meta charset="UTF-8">
    <title>මෛත්‍රී කරුණා ගුණ</title>
    <meta name="description" content="ශාසනාවතරණය - රේරුකානේ චන්දවිමල හිමි">
    <meta property="og:type" content="article">
    <meta property="og:title" content="මෛත්‍රී කරුණා ගුණ"> <!--For facebook link previews -->
    <meta property="og:image" content="https://pitaka.lk/books/common/og-books-500x300.png">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>
</head>
<body>
    <div book-folder="shasanavatharanaya" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons">home</i></a><i class="material-icons">navigate_next</i><a class="button" href="index.html#58"><i class="material-icons">toc</i>ශාසනාවතරණය</a><i class="material-icons">navigate_next</i></nav><h1>මෛත්‍රී කරුණා ගුණ<i class="material-icons share-icon" file-name="58.html">share</i></h1><p>පැවිද්දන් හැකි තාක් දුරට ස්වකීය ශාස්තෘවරයන් වහන්සේ වන බුදුරජාණන් වහන්සේ අනුගමනය කළ යුතු ය. ඒ භාග්‍යවත් බුදුරජාණන් වහන්සේ ශත්‍රැ මිත්‍ර‍ විශේෂ විභාගයක් නැති ව සැම සතුන් කෙරෙහි ම මෛත්‍රී කරුණාවෙන් යුක්ත වූ සේක. උන්වහන්සේ මිතුරාට මෙන් සතුරාට ද යහපත කළ සේක. ලොවුතුරා බුදු බවට පැමිණෙන්නට පෙර බෝසත් කාලයේ දී ද එසේ කළ සේක. උන්වහන්සේ වඳුරු රජකු ව හිමාලයෙහි විසූ කලකදී වනයෙහි මං මුළා ව ගොස් ගැඹුරු ප්‍ර‍පාතයක වැටී හුන් පුරුෂයකු ගොඩ ගෙන වෙහෙස සන්සිඳවා ගනු පිණිස මඳක් නිදා ගත් හ. ඒ අසත්පුරුෂයා බෝසතුන් මරා මස් කන්නට සිතා නිදන බෝසතුන් ගේ හිසට මහ ගලකින් ගැසී ය. එසේ තමන්ට මහත් අපරාධයක් කළ ඒ අකෘතඥ පුද්ගලයාට පවා බෝසතාණන් වහන්සේ ගස් උඩින් යමින් මිනිස් පියසට යන මඟ පෙන්වූහ. (තිංස නිපාතයේ මහාකපි ජාතකය බලනු).</p><p>පැවිද්දන් ද ස්වකීය ශාස්තෘන් වහන්සේ අනුගමනය කරමින් සකල සත්ත්වයන් කෙරෙහි ම මෛත්‍රිය හා කරුණාව පැවැත්විය යුතු ය. කාහටත් රිදවීමක් නො කළ යුතු ය. සතුරු මිතුරු කාහටත් කළ හැකි උපකාරයක් කළ යුතු ය. නිතර ම තමා අවාසිය අපහසුව පිළිගනිමින් අනුන්ට වාසියත් පහසුවත් දීමට කැමති විය යුතු ය. මෛත්‍රී සහගත චිත්තය පැවැත්විය යුතු අයුරු වදාරා ඇත්තේ මෙසේ ය.</p><div class="gatha"><p><strong>“මාතා යථා නියං පුත්තං</strong></p><p><strong>ආයුසා ඒකපුත්ත මනුරක්ඛෙ,</strong></p><p><strong>ඒවම්පි සබ්බභූතේසූ</strong></p><p><strong>මානසං භාවයේ අපරිමානං”</strong></p></div><p>“එක පුතකු ඇති මව තමාගේ ජීවිතයට නොදෙවෙනි කොට මෙත් සිතින් ඒ පුතා රක්නාක් මෙන් සකල සත්ත්වයන් කෙරෙහි ම මෛත්‍රිය පැවැත්විය යුතු ය” යනු එහි අදහස ය. එබඳු මෛත්‍රියක් ඇත්තෝ අනුන්ගේ යහපත පිණිස මණිකාර කුලූපගතිස්ස තෙරුන් වහන්සේ මෙන් තුමූ දුක් විඳිති.</p><div class="TOC-container subheadings"><div class="TOC-text" level="2">අනු මාතෘකා</div><div class="TOC-children"><div class="TOC-container" id="58-1"><div class="TOC-text" level="2"><i class="material-icons leaf hover-icon">keyboard_arrow_right</i><a class="TOC" href="58-1.html" level="2">මණිකාර කුලූපග තිස්ස තෙරුන් වහන්සේගේ කථාව</a><i class="material-icons share-icon hover-icon" file-name="58-1.html">share</i></div><div class="TOC-children"></div></div><div class="TOC-container" id="58-2"><div class="TOC-text" level="2"><i class="material-icons leaf hover-icon">keyboard_arrow_right</i><a class="TOC" href="58-2.html" level="2">ගිලනුන්ට උවටැන් කිරීම</a><i class="material-icons share-icon hover-icon" file-name="58-2.html">share</i></div><div class="TOC-children"></div></div><div class="TOC-container" id="58-3"><div class="TOC-text" level="2"><i class="material-icons leaf hover-icon">keyboard_arrow_right</i><a class="TOC" href="58-3.html" level="2">යහපත් උපස්ථායකයා</a><i class="material-icons share-icon hover-icon" file-name="58-3.html">share</i></div><div class="TOC-children"></div></div></div></div><nav class="bottom"><a class="button prev" href="57.html"><i class="material-icons">arrow_back</i>නාථකරණ ධර්ම</a><a class="button next" href="58-1.html">මණිකාර කුලූපග තිස්ස තෙරුන් වහන්සේගේ කථාව <i class="material-icons">arrow_forward</i></a></nav></div>
    </div>
    <div id="toast"></div>
    <script src="../common/jquery-3.3.1.slim.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>