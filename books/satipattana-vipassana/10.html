<!DOCTYPE html>
<html>
<head>
    <meta charset="UTF-8">
    <title>කායානුපස්සනායෙහි (3) සම්පජඤ්ඤ පබ්බය - සතිපට්ඨාන විපස්සනා භාවනා</title>
    <meta name="description" content="සතිපට්ඨාන විපස්සනා භාවනා - දෙවිනුවර ඤාණාවාස හිමි">
    <meta property="og:type" content="article">
    <meta property="og:title" content="කායානුපස්සනායෙහි (3) සම්පජඤ්ඤ පබ්බය - සතිපට්ඨාන විපස්සනා භාවනා"> <!--For facebook link previews -->
    <meta property="og:image" content="https://2img.now.sh/කායානුපස්සනායෙහි (3) සම්පජඤ්ඤ පබ්බය - සතිපට්ඨාන විපස්සනා භාවනා.png?theme=dark&fontFamily=arundathee&fontSize=180px">
    <meta property="og:image:type" content="image/png">
    <meta property="og:image:width" content="500">
    <meta property="og:image:height" content="300">
    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="../common/favicon-96x96.png">
    <link rel="stylesheet" href="../common/book.css"/>

    <!--For Telegram IV render -->
    <meta property="al:android:app_name" content="Medium" />
    <meta property="article:published_time" content="" />
    <meta name="telegram:channel" content="@dharma_dana"/>
    <meta property="og:site_name" content="pitaka.lk" />
    <meta property="og:description" content="සතිපට්ඨාන විපස්සනා භාවනා - දෙවිනුවර ඤාණාවාස හිමි" />
    <meta property="og:image" content="https://2img.now.sh/කායානුපස්සනායෙහි (3) සම්පජඤ්ඤ පබ්බය - සතිපට්ඨාන විපස්සනා භාවනා.png?theme=dark&fontFamily=arundathee&fontSize=180px" />
    <meta name="author" content="සතිපට්ඨාන විපස්සනා භාවනා - දෙවිනුවර ඤාණාවාස හිමි" />
</head>
<body>
    <article>
    <h1 style="display: none;">කායානුපස්සනායෙහි (3) සම්පජඤ්ඤ පබ්බය - සතිපට්ඨාන විපස්සනා භාවනා</h1>
    <section style="display: none;" class="is-imageBackgrounded">
        <figure>
            <img src="https://2img.now.sh/කායානුපස්සනායෙහි (3) සම්පජඤ්ඤ පබ්බය - සතිපට්ඨාන විපස්සනා භාවනා.png?theme=dark&fontFamily=arundathee&fontSize=180px"/>
        </figure>
    </section>
    <div book-folder="satipattana-vipassana" style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <div class="content"><nav class="top"><a class="button" href="../app-index.html"><i class="material-icons" mat-icon="home"></i></a><i class="material-icons" mat-icon="navigate_next"></i><a class="button" href="index.html#10"><i class="material-icons" mat-icon="toc"></i>සතිපට්ඨාන විපස්සනා භාවනා</a><i class="material-icons" mat-icon="navigate_next"></i></nav><div class="heading-bar"><h1>කායානුපස්සනායෙහි (3) සම්පජඤ්ඤ පබ්බය</h1><i class="material-icons share-icon" mat-icon="share" file-name="10.html"></i></div><p><b> “පුන ච පරං භික්ඛවෙ භික්ඛු අභික්කන්තෙ පටික්කිත සම්පජානකාරී හොති.”</b></p><div class="subhead"><p>කෙටි අදහස:</p></div><p>මහණෙනි! නැවත ද අන්‍ය මනස්කාර ක්‍රමයක් කියනු ලැබේ. යෝගී තෙමේ ඉදිරියට යෑමෙහි ද ආපසු ඊමෙහි ද සම්පජානකාරී (නුවණින් දැන කරන්නේ නොහොත් නුවණ ඇති කරන්නේ නොහොත් දැන ගනිමින් හෝ දැන දැන කරන්නේ) වෙයි. </p><div class="subhead"><p>එහි විස්තරය:</p></div><p>අටුවාවෙහි වනාහි <b>සම්පජාන </b>පදය සම්පජඤ්ඤ පදය මෙන් ම ඤාණය ප්‍රකාශ කරන පදයක් යයි ගෙන “සම්පජඤ්ඤෙන සබ්බකිච්චකාරි සම්පජඤ්ඤ මෙව හා කාරී” ය යි දක්වන ලදී. ඒ අර්ථ වර්ණනාව අනුව “ඤාණයෙන් කරන්නේ ය යි” ද, ඤාණය ඇති කරන්නේ ය යි ද යන දෙයාකාරයකින් අර්ථය ප්‍රකාශ කරන ලදී. එහි ප්‍රථම අර්ථයාගේ වශයෙන් ඉදිරියට යෑම් ආදී හැම කෘත්‍යයක් ම කරනු කැමැති කල්හි ඤාණයෙන් ම කළ යුතු ය. ඤාණයෙන් තොරව නොකළ යුතු ය යනු එහි තේරුම යි. දෙවෙනි අර්ථයාගේ වශයෙන් ඉදිරියට යෑම් ආදිය කරන කල්හි ඤාණය ඉපදවිය යුතු ය යි කියන ලදී. තවද දැන ගනිමින් හෝ දැන දැන කරන්නේ ය යි කියන ලද තෙවෙනි අර්ථය වශයෙන් වනාහි <b>“සම්පජානො හුත්වා කාරි සම්පජානකාරී”</b> යන ශබ්ද නය අනුව වචනාර්ථය ප්‍රකාශ කිරීම සුදුසු ය යි හැඟෙනවා ත් හැර එය නියම අර්ථය කෙලින් ම දක්වන ලද වචනාර්ථයක් ම ය. මෙකී අර්ථයේ හැටියට ඉදිරියට ගමන් කිරීම් ආදිය පැවැත්වීමේ දී දැන දැන කළ යුතු ය. නො දැන නො කළ යුතු ය යන අදහස පැහැදිලි වෙයි. <b>දැනගනිමින් හෝ දැන දැන කරන්නේ ය</b> යන මේ තුන්වෙනි අර්ථය (<b>සම්පජාන කතං</b>, දැන ගනිමින් කරන ලද, <b>සම්පජාන මුසාවාදෙ</b>, දැන දැන බොරුකීම යන ආදී තන්හි එන සම්පජාන ශබ්දය සමග) සමානව පවත්නා බව සැළකිය යුතු ය.</p><div class="subhead"><p>සම්පජඤ්ඤ පදාර්ථය</p></div><p><b>“සම්මා සමන්තතො, සාමඤ්ච පජානතො, සම්පජානො අසම්මිස්සතො, වවත්ථානෙ අඤ්ඤ ධම්මානුපස්සිතා වෙන. සම්මා - අවිපරීතං, සබ්බාකාර පජානනෙන සමන්තතො, උපරුපරි විසේසාවහාභාවෙන පවත්තියා සයං පජානතොති අස්ථා”</b> යනු සම්පජාන පදය වර්ණනා කළ ටීකා පාඨය යි.</p><p><b>“සමන්තතො පකාරෙහි, පකට්ඨං වා සවිසේසං පජානාතීති සම්පජානො, සම්පජානස්ස හාවො සම්පජඤ්ඤං, තථා පවත්ත ඤාණං සම්මාපජානනං සම්පජානං”</b> යනු නිද්දෙසයෙහි එන සම්පජඤ්ඤ පදය පිළිබද ටීකා පාඨ ය යි.</p><p>මෙකී ටීකා පාඨයන්ට අනුව සම්පජාන සම්ජඤ්ඤ යන දෙපදයෙහි අර්ථ සයක් දැක්විය හැකි ය. </p><div class="gatha"><p>(1) මනාකොට ප්‍රකාරයෙන් දැන ගැනීම ය. </p><p>(2) මනාකොට වීශේෂයෙන් දැන ගැනීම ය. </p><p>(3) සම්පූර්ණ කොට ප්‍රභේද වශයෙන් දැන ගැනීම ය. </p><p>(4) සම්පූර්ණ කොට විශේෂයෙන් දැන ගැනීම ය. </p><p>(5) තමා විසින් ම ප්‍රකාරයෙන් දැන ගැනීම ය. </p><p>(6) තමා විසින් ම විශේෂයෙන් දැන ගැනීම ය යනු ඒ අර්ථ සය ය.</p></div><p>එහෙත් “මනා කොට දැන ගැනීම” යන මේ අර්ථය ගැනීමෙන්, දත යුතු දෑ ඇතිතාක් සම්පූර්ණ කොට දැන ගැනීම හා, තමා විසින් දැන ගැනීම ද දැක්විය හැකි ය. ප්‍රකාර (ප්‍රභේද) යෙන් දැන ගන්නා අර්ථයෙහි ද ස්වභාව ලක්ෂණය, සංඛත ලක්ෂණය, සාමාන්‍ය ලක්ෂණය යන මෙකී ප්‍රහෙද වශයෙන් දැන ගැනීම ම සිදුවන බැවින් එය ප්‍රකෘති දැනීමට වඩා විශේෂ දැනීමක් ම වේ. එහෙයින් උදෙසා වාරයෙහි <b>සම්පජානො</b> යන පදයට “මනාකොට ප්‍රකාරයෙන් දැන ගන්නේ” ය යන එක අර්ථයක් ම දක්වන ලදී. මෙහි අර්ථය කෙටි කරනු පිණිස ඤාණ ය යි කියා හෝ, දැන ගැනීම යයි කියා හෝ යන මෙපමණක් ම කියන ලදී. ඥාණය හෝ දැන ගැනීම යන මේ අර්ථයන්ගෙන් ද ඉහත දැක් වූ අර්ථ සය ම දක්වන ලදැ යි දත යුතු ය. දැන ගන්නා ඤාණය යනුවෙන් ඇති සැටි දැනීම ම උදුරා දක්ව යි. වරදවා දැනීම නොදක්ව යි. දත යුතු දෑ සියල්ල සම්පූර්ණ කොට දැන ගැනී මෙන් ම ඇති සැටි දැන ගැනීම සිදු වෙයි. එක කොටසක් දැන ගත් පමණින් ම ඇති සැටි දැන ගැනීම සිදු නො වෙයි. තමාට ම මුණගැසී ඇසින් දක්නා ලද්දක් මෙන් තමාගේ නුවණින් දැන ගැනීම ම ඥාණයෙන් දැන ගැනීම ය යි කිය යුතු ය. අනුන්ගෙන් අසන්නට ලැබී දැන ගැනීම වනාහි විදර්ශනා විෂයෙහි ඇති විය හැකි ඤාණයට ළං වූ දැන ගැනීමකුදු නො වන්නේ ය. තවද ස්වභාව ලක්ෂණ - සංඛත ලක්ෂණ - සාමාන්‍ය ලක්ෂණයන්ගේ වශයෙන් දැන ගැනීම ම විදර්ශනා විෂයයෙහි ඤාණයෙන් දැනගැනීම ය යි කියනු ලැබේ. මෙසේ වූ දැන ගැනීම ප්‍රකෘති දැන ගැනීමට වඩා විශේෂ වූ දැන ගැනීමක් ද වන්නේ ය. එහෙයින් මෙතන්හි ‘ඤාණයෙන් දැන ගැනීම හෝ දැන දැන කරන්නේ’ යන අර්ථ දෙක පමණක් ප්‍රමාණවත් ය යි සැලකිය යුතු ය.</p><div class="subhead"><p>සම්පජඤ්ඤ පබ්බය. </p></div><p>සම්පජඤ්ඤ ය යි කියන ලද ඤාණය සිවු වැදෑරුම් වේ.</p><div class="subhead"><p>එනම්:</p></div><div class="gatha"><p>1. සාත්ථක සම්පජඤ්ඤය. </p><p>2. සප්පාය සම්පජඤ්ඤය. </p><p>3. ගොචර සම්පජඤ්ඤය.</p><p>4. අසමොහ සම්පජඤ්ඤය යන මේ සතර ය.</p></div><div class="TOC-container subheadings"><div class="TOC-text" level="2">අනු මාතෘකා</div><div class="TOC-children"><div class="TOC-container" id="10-1"><div class="TOC-text" level="2"><i class="material-icons leaf hover-icon" mat-icon="keyboard_arrow_right"></i><a class="TOC" href="10-1.html" level="2">සාත්ථක සම්පජඤ්ඤය</a><i class="material-icons share-icon hover-icon" mat-icon="share" file-name="10-1.html"></i></div><div class="TOC-children"></div></div><div class="TOC-container" id="10-2"><div class="TOC-text" level="2"><i class="material-icons leaf hover-icon" mat-icon="keyboard_arrow_right"></i><a class="TOC" href="10-2.html" level="2">සප්පාය සම්ජඤ්ඤය</a><i class="material-icons share-icon hover-icon" mat-icon="share" file-name="10-2.html"></i></div><div class="TOC-children"></div></div><div class="TOC-container" id="10-3"><div class="TOC-text" level="2"><i class="material-icons leaf hover-icon" mat-icon="keyboard_arrow_right"></i><a class="TOC" href="10-3.html" level="2">ගොචර සම්පජඤ්ඤය</a><i class="material-icons share-icon hover-icon" mat-icon="share" file-name="10-3.html"></i></div><div class="TOC-children"></div></div><div class="TOC-container" id="10-4"><div class="TOC-text" level="2"><i class="material-icons leaf hover-icon" mat-icon="keyboard_arrow_right"></i><a class="TOC" href="10-4.html" level="2">අසමොහසම්පජඤ්ඤ</a><i class="material-icons share-icon hover-icon" mat-icon="share" file-name="10-4.html"></i></div><div class="TOC-children"></div></div><div class="TOC-container" id="10-5"><div class="TOC-text" level="2"><i class="material-icons leaf hover-icon" mat-icon="keyboard_arrow_right"></i><a class="TOC" href="10-5.html" level="2">ඉතිරි පද විස්තරය</a><i class="material-icons share-icon hover-icon" mat-icon="share" file-name="10-5.html"></i></div><div class="TOC-children"></div></div></div></div><nav class="bottom"><a class="button prev" href="9.html"><i class="material-icons" mat-icon="arrow_back"></i>කායානුපස්සනාවේ (2) ඉරියාපථ පබ්බය</a><a class="button next" href="10-1.html">සාත්ථක සම්පජඤ්ඤය <i class="material-icons" mat-icon="arrow_forward"></i></a></nav></div>
    </div>
    </article>
    <div id="toast"></div>
    <script src="../common/jquery-3.4.1.min.js"></script>
    <script src="../common/clipboard.min.js"></script>
    <script src="../common/book.js"></script>
</body>
</html>