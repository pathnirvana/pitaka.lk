<div class="chapter ct_vagga" node-id="27230">
    <span class="chapter ct_vagga">(14) 4. සන්ථාරවග්ගො</span>
    <div class="chapter-contents">
        <div class="paragraph" para="152">
            <span class="paranum">152</span>
            <div class="bodytext"> ‘‘ද්වෙමෙ 
                <pb ed="V" n="1.0112"/>
                <pb ed="P" n="1.0093"/>
                <pb ed="M" n="1.0092"/>, භික්ඛවෙ, සන්ථාරා 
                <span class="note">(සන්ධාරා (ක.))</span>. කතමෙ ද්වෙ? ආමිසසන්ථාරො ච ධම්මසන්ථාරො ච. ඉමෙ ඛො, භික්ඛවෙ, ද්වෙ සන්ථාරා. එතදග්ගං, භික්ඛවෙ, ඉමෙසං ද්වින්නං සන්ථාරානං යදිදං ධම්මසන්ථාරො’’ති.
            </div>
        </div>
        <div class="paragraph" para="153">
            <span class="paranum">153</span>
            <div class="bodytext"> ‘‘ද්වෙමෙ, භික්ඛවෙ, පටිසන්ථාරා 
                <span class="note">(පටිසන්ධාරා (ක.))</span>. කතමෙ ද්වෙ? ආමිසපටිසන්ථාරො ච ධම්මපටිසන්ථාරො ච. ඉමෙ ඛො, භික්ඛවෙ, ද්වෙ පටිසන්ථාරා. එතදග්ගං, භික්ඛවෙ, ඉමෙසං ද්වින්නං පටිසන්ථාරානං යදිදං ධම්මපටිසන්ථාරො’’ති.
            </div>
        </div>
        <div class="paragraph" para="154">
            <span class="paranum">154</span>
            <div class="bodytext"> ‘‘ද්වෙමා, භික්ඛවෙ, එසනා. කතමා ද්වෙ? ආමිසෙසනා ච ධම්මෙසනා ච. ඉමා ඛො, භික්ඛවෙ, ද්වෙ එසනා. එතදග්ගං, භික්ඛවෙ, ඉමාසං ද්වින්නං එසනානං යදිදං ධම්මෙසනා’’ති.</div>
        </div>
        <div class="paragraph" para="155">
            <span class="paranum">155</span>
            <div class="bodytext"> ‘‘ද්වෙමා, භික්ඛවෙ, පරියෙසනා. කතමා ද්වෙ? ආමිසපරියෙසනා ච ධම්මපරියෙසනා ච. ඉමා ඛො, භික්ඛවෙ, ද්වෙ පරියෙසනා. එතදග්ගං, භික්ඛවෙ, ඉමාසං ද්වින්නං පරියෙසනානං යදිදං ධම්මපරියෙසනා’’ති.</div>
        </div>
        <div class="paragraph" para="156">
            <span class="paranum">156</span>
            <div class="bodytext"> ‘‘ද්වෙමා, භික්ඛවෙ, පරියෙට්ඨියො. කතමා ද්වෙ? ආමිසපරියෙට්ඨි ච ධම්මපරියෙට්ඨි ච. ඉමා ඛො, භික්ඛවෙ, ද්වෙ පරියෙට්ඨියො. එතදග්ගං, භික්ඛවෙ, ඉමාසං ද්වින්නං පරියෙට්ඨීනං යදිදං ධම්මපරියෙට්ඨී’’ති.</div>
        </div>
        <div class="paragraph" para="157">
            <span class="paranum">157</span>
            <div class="bodytext"> ‘‘ද්වෙමා 
                <pb ed="T" n="1.0117"/>, භික්ඛවෙ, පූජා. කතමා ද්වෙ? ආමිසපූජා ච ධම්මපූජා ච. ඉමා ඛො භික්ඛවෙ, ද්වෙ පූජා. එතදග්ගං, භික්ඛවෙ, ඉමාසං ද්වින්නං පූජානං යදිදං ධම්මපූජා’’ති.
            </div>
        </div>
        <div class="paragraph" para="158">
            <span class="paranum">158</span>
            <div class="bodytext"> ‘‘ද්වෙමානි, භික්ඛවෙ, ආතිථෙය්‍යානි. කතමානි ද්වෙ? ආමිසාතිථෙය්‍යඤ්ච ධම්මාතිථෙය්‍යඤ්ච 
                <pb ed="V" n="1.0113"/>. ඉමානි ඛො, භික්ඛවෙ, ද්වෙ ආතිථෙය්‍යානි. එතදග්ගං, භික්ඛවෙ, ඉමෙසං ද්වින්නං ආතිථෙය්‍යානං යදිදං ධම්මාතිථෙය්‍ය’’න්ති.
            </div>
        </div>
        <div class="paragraph" para="159">
            <span class="paranum">159</span>
            <div class="bodytext"> ‘‘ද්වෙමා, භික්ඛවෙ, ඉද්ධියො. කතමා ද්වෙ? ආමිසිද්ධි ච ධම්මිද්ධි ච. ඉමා ඛො, භික්ඛවෙ, ද්වෙ ඉද්ධියො. එතදග්ගං, භික්ඛවෙ, ඉමාසං ද්වින්නං ඉද්ධීනං යදිදං ධම්මිද්ධී’’ති.</div>
        </div>
        <div class="paragraph" para="160">
            <span class="paranum">160</span>
            <div class="bodytext"> ‘‘ද්වෙමා 
                <pb ed="P" n="1.0094"/>, භික්ඛවෙ, වුද්ධියො. කතමා ද්වෙ? ආමිසවුද්ධි ච ධම්මවුද්ධි ච. ඉමා ඛො, භික්ඛවෙ, ද්වෙ වුද්ධියො. එතදග්ගං, භික්ඛවෙ, ඉමාසං ද්වින්නං වුද්ධීනං යදිදං ධම්මවුද්ධී’’ති.
            </div>
        </div>
        <div class="paragraph" para="161">
            <span class="paranum">161</span>
            <div class="bodytext"> ‘‘ද්වෙමානි 
                <pb ed="M" n="1.0093"/>, භික්ඛවෙ, රතනානි. කතමානි ද්වෙ? ආමිසරතනඤ්ච ධම්මරතනඤ්ච. ඉමානි ඛො, භික්ඛවෙ, ද්වෙ රතනානි. එතදග්ගං, භික්ඛවෙ, ඉමෙසං ද්වින්නං රතනානං යදිදං ධම්මරතන’’න්ති.
            </div>
        </div>
        <div class="paragraph" para="162">
            <span class="paranum">162</span>
            <div class="bodytext"> ‘‘ද්වෙමෙ, භික්ඛවෙ, සන්නිචයා. කතමෙ ද්වෙ? ආමිසසන්නිචයො ච ධම්මසන්නිචයො ච. ඉමෙ ඛො, භික්ඛවෙ, ද්වෙ සන්නිචයා. එතදග්ගං, භික්ඛවෙ, ඉමෙසං ද්වින්නං සන්නිචයානං යදිදං ධම්මසන්නිචයො’’ති.</div>
        </div>
        <div class="paragraph" para="163">
            <span class="paranum">163</span>
            <div class="bodytext"> ‘‘ද්වෙමානි, භික්ඛවෙ, වෙපුල්ලානි. කතමානි ද්වෙ? ආමිසවෙපුල්ලඤ්ච 
                <pb ed="T" n="1.0118"/> ධම්මවෙපුල්ලඤ්ච. ඉමානි ඛො, භික්ඛවෙ, ද්වෙ වෙපුල්ලානි. එතදග්ගං, භික්ඛවෙ, ඉමෙසං ද්වින්නං වෙපුල්ලානං යදිදං ධම්මවෙපුල්ල’’න්ති.
            </div>
        </div>
    </div>
    <div class="centre ct_vagga ending">සන්ථාරවග්ගො චතුත්ථො.</div>
</div>