<div class="chapter ct_samyuththa" node-id="23130">
    <span class="chapter ct_samyuththa">4. ඔක්කන්තසංයුත්තං</span>
    <div class="chapter-contents">
        <div class="subhead ct_sutta" node-id="23131">
            <span class="subhead ct_sutta">1. චක්ඛුසුත්තං</span>
            <div class="subhead-contents">
                <div class="paragraph" para="302">
                    <span class="paranum">302</span>
                    <div class="bodytext"> සාවත්ථිනිදානං 
                        <pb ed="T" n="3.0278"/>
                        <pb ed="V" n="2.0218"/>
                        <pb ed="P" n="3.0225"/>
                        <pb ed="M" n="2.0186"/>. ‘‘චක්ඛුං, භික්ඛවෙ, අනිච්චං විපරිණාමි අඤ්ඤථාභාවි; සොතං අනිච්චං විපරිණාමි අඤ්ඤථාභාවි; ඝානං අනිච්චං විපරිණාමි අඤ්ඤථාභාවි; ජිව්හා අනිච්චා විපරිණාමී අඤ්ඤථාභාවී 
                        <span class="note">(විපරිණාමිනී අඤ්ඤථාභාවිනී (?))</span>; කායො අනිච්චො විපරිණාමී අඤ්ඤථාභාවී; මනො අනිච්චො විපරිණාමී අඤ්ඤථාභාවී. යො, භික්ඛවෙ, ඉමෙ ධම්මෙ එවං සද්දහති අධිමුච්චති - අයං වුච්චති සද්ධානුසාරී, ඔක්කන්තො සම්මත්තනියාමං, සප්පුරිසභූමිං ඔක්කන්තො, වීතිවත්තො පුථුජ්ජනභූමිං; අභබ්බො තං කම්මං කාතුං, යං කම්මං කත්වා නිරයං වා තිරච්ඡානයොනිං වා පෙත්තිවිසයං වා උපපජ්ජෙය්‍ය; අභබ්බො ච 
                        <span class="note">(අභබ්බොව (සී. ස්‍යා. කං.))</span> තාව කාලං කාතුං යාව න සොතාපත්තිඵලං සච්ඡිකරොති’’.
                    </div>
                    <div class="bodytext">‘‘යස්ස ඛො, භික්ඛවෙ, ඉමෙ ධම්මා එවං පඤ්ඤාය මත්තසො නිජ්ඣානං ඛමන්ති, අයං වුච්චති - ‘ධම්මානුසාරී, ඔක්කන්තො සම්මත්තනියාමං, සප්පුරිසභූමිං ඔක්කන්තො, වීතිවත්තො පුථුජ්ජනභූමිං; අභබ්බො තං කම්මං කාතුං, යං කම්මං කත්වා නිරයං වා තිරච්ඡානයොනිං වා පෙත්තිවිසයං වා උපපජ්ජෙය්‍ය; අභබ්බො ච තාව කාලං කාතුං යාව න සොතාපත්තිඵලං සච්ඡිකරොති’. යො, භික්ඛවෙ, ඉමෙ ධම්මෙ එවං පජානාති එවං පස්සති, අයං වුච්චති - ‘සොතාපන්නො අවිනිපාතධම්මො නියතො සම්බොධිපරායනො’’’ති. පඨමං.</div>
                </div>
            </div>
        </div>
        <div class="subhead ct_sutta" node-id="23132">
            <span class="subhead ct_sutta">2. රූපසුත්තං</span>
            <div class="subhead-contents">
                <div class="paragraph" para="303">
                    <span class="paranum">303</span>
                    <div class="bodytext"> සාවත්ථිනිදානං. ‘‘රූපා, භික්ඛවෙ, අනිච්චා විපරිණාමිනො අඤ්ඤථාභාවිනො; සද්දා අනිච්චා විපරිණාමිනො අඤ්ඤථාභාවිනො; ගන්ධා අනිච්චා 
                        <pb ed="T" n="3.0279"/> විපරිණාමිනො අඤ්ඤථාභාවිනො 
                        <pb ed="V" n="2.0219"/>; රසා අනිච්චා විපරිණාමිනො අඤ්ඤථාභාවිනො; ඵොට්ඨබ්බා අනිච්චා විපරිණාමිනො අඤ්ඤථාභාවිනො; ධම්මා අනිච්චා විපරිණාමිනො අඤ්ඤථාභාවිනො. යො 
                        <pb ed="P" n="3.0226"/>, භික්ඛවෙ, ඉමෙ ධම්මෙ එවං සද්දහති අධිමුච්චති, අයං වුච්චති සද්ධානුසාරී, ඔක්කන්තො සම්මත්තනියාමං, සප්පුරිසභූමිං ඔක්කන්තො, වීතිවත්තො පුථුජ්ජනභූමිං; අභබ්බො තං කම්මං කාතුං, යං කම්මං කත්වා නිරයං වා තිරච්ඡානයොනිං වා පෙත්තිවිසයං 
                        <pb ed="M" n="2.0187"/> වා උපපජ්ජෙය්‍ය; අභබ්බො ච තාව කාලං කාතුං යාව න සොතාපත්තිඵලං සච්ඡිකරොති’’.
                    </div>
                    <div class="bodytext">‘‘යස්ස ඛො, භික්ඛවෙ, ඉමෙ ධම්මා එවං පඤ්ඤාය මත්තසො නිජ්ඣානං ඛමන්ති, අයං වුච්චති - ‘ධම්මානුසාරී, ඔක්කන්තො සම්මත්තනියාමං, සප්පුරිසභූමිං ඔක්කන්තො, වීතිවත්තො පුථුජ්ජනභූමිං; අභබ්බො තං කම්මං කාතුං, යං කම්මං කත්වා නිරයං වා තිරච්ඡානයොනිං වා පෙත්තිවිසයං වා උපපජ්ජෙය්‍ය; අභබ්බො ච තාව කාලං කාතුං යාව න සොතාපත්තිඵලං සච්ඡිකරොති’. යො, භික්ඛවෙ, ඉමෙ ධම්මෙ එවං පජානාති එවං පස්සති, අයං වුච්චති - ‘සොතාපන්නො අවිනිපාතධම්මො නියතො සම්බොධිපරායනො’’’ති. දුතියං.</div>
                </div>
            </div>
        </div>
        <div class="subhead ct_sutta" node-id="23133">
            <span class="subhead ct_sutta">3. විඤ්ඤාණසුත්තං</span>
            <div class="subhead-contents">
                <div class="paragraph" para="304">
                    <span class="paranum">304</span>
                    <div class="bodytext"> සාවත්ථිනිදානං. ‘‘චක්ඛුවිඤ්ඤාණං, භික්ඛවෙ, අනිච්චං විපරිණාමි අඤ්ඤථාභාවි; සොතවිඤ්ඤාණං... ඝානවිඤ්ඤාණං... ජිව්හාවිඤ්ඤාණං... කායවිඤ්ඤාණං... මනොවිඤ්ඤාණං අනිච්චං විපරිණාමි අඤ්ඤථාභාවි. යො භික්ඛවෙ...පෙ.... සම්බොධිපරායනො’’ති. තතියං.</div>
                </div>
            </div>
        </div>
        <div class="subhead ct_sutta" node-id="23134">
            <span class="subhead ct_sutta">4. සම්ඵස්සසුත්තං</span>
            <div class="subhead-contents">
                <div class="paragraph" para="305">
                    <span class="paranum">305</span>
                    <div class="bodytext"> සාවත්ථිනිදානං. ‘‘චක්ඛුසම්ඵස්සො, භික්ඛවෙ, අනිච්චො විපරිණාමී අඤ්ඤථාභාවී 
                        <pb ed="T" n="3.0280"/>; සොතසම්ඵස්සො... ඝානසම්ඵස්සො... ජිව්හාසම්ඵස්සො... කායසම්ඵස්සො... මනොසම්ඵස්සො අනිච්චො විපරිණාමී අඤ්ඤථාභාවී. යො, භික්ඛවෙ, ඉමෙ ධම්මෙ එවං සද්දහති අධිමුච්චති, අයං වුච්චති ‘සද්ධානුසාරී...පෙ.... සම්බොධිපරායනො’’’ති. චතුත්ථං.
                    </div>
                </div>
            </div>
        </div>
        <div class="subhead ct_sutta" node-id="23135">
            <span class="subhead ct_sutta">5. සම්ඵස්සජාසුත්තං</span>
            <div class="subhead-contents">
                <div class="paragraph" para="306">
                    <span class="paranum">306</span>
                    <div class="bodytext"> සාවත්ථිනිදානං 
                        <pb ed="V" n="2.0220"/>. ‘‘චක්ඛුසම්ඵස්සජා, භික්ඛවෙ, වෙදනා අනිච්චා විපරිණාමී අඤ්ඤථාභාවී; සොතසම්ඵස්සජා වෙදනා...පෙ.... ඝානසම්ඵස්සජා වෙදනා...පෙ.... ජිව්හාසම්ඵස්සජා වෙදනා...පෙ.... කායසම්ඵස්සජා වෙදනා...පෙ.... මනොසම්ඵස්සජා වෙදනා අනිච්චා විපරිණාමී අඤ්ඤථාභාවී. යො, භික්ඛවෙ, ඉමෙ ධම්මෙ එවං සද්දහති අධිමුච්චති, අයං වුච්චති ‘සද්ධානුසාරී...පෙ.... සම්බොධිපරායනො’’’ති. පඤ්චමං.
                    </div>
                </div>
            </div>
        </div>
        <div class="subhead ct_sutta" node-id="23136">
            <span class="subhead ct_sutta">6. රූපසඤ්ඤාසුත්තං</span>
            <div class="subhead-contents">
                <div class="paragraph" para="307">
                    <span class="paranum">307</span>
                    <div class="bodytext"> සාවත්ථිනිදානං 
                        <pb ed="M" n="2.0188"/>
                        <pb ed="P" n="3.0227"/>. ‘‘රූපසඤ්ඤා, භික්ඛවෙ, අනිච්චා විපරිණාමී අඤ්ඤථාභාවී; සද්දසඤ්ඤා... ගන්ධසඤ්ඤා... රසසඤ්ඤා... ඵොට්ඨබ්බසඤ්ඤා... ධම්මසඤ්ඤා අනිච්චා විපරිණාමී අඤ්ඤථාභාවී. යො, භික්ඛවෙ, ඉමෙ ධම්මෙ එවං සද්දහති අධිමුච්චති, අයං වුච්චති ‘සද්ධානුසාරී...පෙ.... සම්බොධිපරායනො’’’ති. ඡට්ඨං.
                    </div>
                </div>
            </div>
        </div>
        <div class="subhead ct_sutta" node-id="23137">
            <span class="subhead ct_sutta">7. රූපසඤ්චෙතනාසුත්තං</span>
            <div class="subhead-contents">
                <div class="paragraph" para="308">
                    <span class="paranum">308</span>
                    <div class="bodytext"> සාවත්ථිනිදානං. ‘‘රූපසඤ්චෙතනා, භික්ඛවෙ, අනිච්චා විපරිණාමී අඤ්ඤථාභාවී; සද්දසඤ්චෙතනා... ගන්ධසඤ්චෙතනා... රසසඤ්චෙතනා... ඵොට්ඨබ්බසඤ්චෙතනා... ධම්මසඤ්චෙතනා අනිච්චා විපරිණාමී අඤ්ඤථාභාවී. යො, භික්ඛවෙ, ඉමෙ ධම්මෙ එවං සද්දහති අධිමුච්චති, අයං වුච්චති ‘සද්ධානුසාරී...පෙ.... සම්බොධිපරායනො’’’ති. සත්තමං.</div>
                </div>
            </div>
        </div>
        <div class="subhead ct_sutta" node-id="23138">
            <span class="subhead ct_sutta">8. රූපතණ්හාසුත්තං</span>
            <div class="subhead-contents">
                <div class="paragraph" para="309">
                    <span class="paranum">309</span>
                    <div class="bodytext"> සාවත්ථිනිදානං 
                        <pb ed="T" n="3.0281"/>. ‘‘රූපතණ්හා, භික්ඛවෙ, අනිච්චා විපරිණාමී අඤ්ඤථාභාවී; සද්දතණ්හා... ගන්ධතණ්හා... රසතණ්හා... ඵොට්ඨබ්බතණ්හා... ධම්මතණ්හා අනිච්චා විපරිණාමී අඤ්ඤථාභාවී 
                        <pb ed="V" n="2.0221"/>. යො, භික්ඛවෙ, ඉමෙ ධම්මෙ එවං සද්දහති අධිමුච්චති, අයං වුච්චති ‘සද්ධානුසාරී...පෙ.... සම්බොධිපරායනො’’’ති. අට්ඨමං.
                    </div>
                </div>
            </div>
        </div>
        <div class="subhead ct_sutta" node-id="23139">
            <span class="subhead ct_sutta">9. පථවීධාතුසුත්තං</span>
            <div class="subhead-contents">
                <div class="paragraph" para="310">
                    <span class="paranum">310</span>
                    <div class="bodytext"> සාවත්ථිනිදානං. ‘‘පථවීධාතු, භික්ඛවෙ, අනිච්චා විපරිණාමී අඤ්ඤථාභාවී; ආපොධාතු... තෙජොධාතු... වායොධාතු... ආකාසධාතු... විඤ්ඤාණධාතු අනිච්චා විපරිණාමී අඤ්ඤථාභාවී. යො, භික්ඛවෙ, ඉමෙ ධම්මෙ එවං සද්දහති අධිමුච්චති, අයං වුච්චති ‘සද්ධානුසාරී...පෙ.... සම්බොධිපරායනො’’’ති. නවමං.</div>
                </div>
            </div>
        </div>
        <div class="subhead ct_sutta" node-id="231310">
            <span class="subhead ct_sutta">10. ඛන්ධසුත්තං</span>
            <div class="subhead-contents">
                <div class="paragraph" para="311">
                    <span class="paranum">311</span>
                    <div class="bodytext"> සාවත්ථිනිදානං. ‘‘රූපං, භික්ඛවෙ, අනිච්චං විපරිණාමි අඤ්ඤථාභාවි; වෙදනා අනිච්චා විපරිණාමී අඤ්ඤථාභාවී; සඤ්ඤා... සඞ්ඛාරා අනිච්චා විපරිණාමිනො අඤ්ඤථාභාවිනො; විඤ්ඤාණං අනිච්චං විපරිණාමි අඤ්ඤථාභාවි 
                        <pb ed="M" n="2.0189"/>. යො, භික්ඛවෙ, ඉමෙ ධම්මෙ එවං සද්දහති අධිමුච්චති, අයං වුච්චති සද්ධානුසාරී, ඔක්කන්තො සම්මත්තනියාමං 
                        <pb ed="P" n="3.0228"/>, සප්පුරිසභූමිං 
                        <pb ed="T" n="3.0282"/> ඔක්කන්තො, වීතිවත්තො පුථුජ්ජනභූමිං; අභබ්බො තං කම්මං කාතුං, යං කම්මං කත්වා නිරයං වා තිරච්ඡානයොනිං වා පෙත්තිවිසයං වා උපපජ්ජෙය්‍ය; අභබ්බො ච තාව කාලං කාතුං යාව න සොතාපත්තිඵලං සච්ඡිකරොති’’.
                    </div>
                    <div class="bodytext">‘‘යස්ස ඛො, භික්ඛවෙ, ඉමෙ ධම්මා එවං පඤ්ඤාය මත්තසො නිජ්ඣානං ඛමන්ති, අයං වුච්චති - ‘ධම්මානුසාරී, ඔක්කන්තො සම්මත්තනියාමං, සප්පුරිසභූමිං ඔක්කන්තො, වීතිවත්තො පුථුජ්ජනභූමිං; අභබ්බො තං කම්මං කාතුං, යං කම්මං කත්වා නිරයං වා තිරච්ඡානයොනිං වා පෙත්තිවිසයං වා උපපජ්ජෙය්‍ය; අභබ්බො ච තාව කාලං කාතුං යාව න සොතාපත්තිඵලං සච්ඡිකරොති’. යො, භික්ඛවෙ, ඉමෙ ධම්මෙ එවං පජානාති එවං පස්සති, අයං වුච්චති - ‘සොතාපන්නො අවිනිපාතධම්මො නියතො සම්බොධිපරායනො’’’ති. දසමං.</div>
                </div>
            </div>
        </div>
    </div>
    <div class="centre ct_samyuththa ending">ඔක්කන්තසංයුත්තං 
        <span class="note">(ඔක්කන්තිකසංයුත්තං (පී. ක.))</span> සමත්තං.
    </div>
    <div class="paragraph udana" para="udana">
        <div class="bodytext ct_samyuththa">තස්සුද්දානං -</div>
        <div class="ct_samyuththa gatha">චක්ඛු 
            <pb ed="V" n="2.0222"/> රූපඤ්ච විඤ්ඤාණං, ඵස්සො ච වෙදනාය ච;
        </div>
        <div class="gathalast ct_samyuththa">සඤ්ඤා ච චෙතනා තණ්හා, ධාතු ඛන්ධෙන තෙ දසාති.</div>
    </div>
</div>