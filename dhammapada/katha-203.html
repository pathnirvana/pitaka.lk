<!DOCTYPE html>
<html>
<head>
    <meta charset="UTF-8">
    <title> බොහෝ භික්ෂූන් පිළිබඳ කථා පුවත</title>
    <meta name="description" content="පින්තූර සහිත සම්පුර්ණ ධම්මපද කතා අට්ටකතා">
    
    <meta property="og:image" content="https://pitaka.lk/dhammapada/paintings/271.jpg"/>
    <meta property="og:image:type" content="image/jpeg" />
    <meta property="og:image:width" content="650" />
    <meta property="og:image:height" content="700" />

    <meta name="viewport" content="width=device-width, initial-scale=1">
    <meta name="apple-mobile-web-app-capable" content="yes">
    <meta name="mobile-web-app-capable" content="yes">
    <link rel="icon" type="image/png" sizes="96x96" href="common/favicon-96x96.png">

    <link rel="stylesheet" href="common/dhammapada.css"/>

     <!--For Telegram IV render -->
     <meta property="al:android:app_name" content="Medium" />
     <meta property="article:published_time" content="" />
     <meta name="telegram:channel" content="@dharma_dana"/>
     <meta property="og:site_name" content="pitaka.lk" />
     <meta property="og:description" content=" බොහෝ භික්ෂූන් පිළිබඳ කථා පුවත" />
     <meta name="author" content="pitaka.lk" />
</head>
<body>
    <article>
    <h1 style="display: none;"> බොහෝ භික්ෂූන් පිළිබඳ කථා පුවත</h1>
    <section style="display: none;" class="is-imageBackgrounded">
        <figure>
            <img src="https://pitaka.lk/dhammapada/paintings/271.jpg"/>
        </figure>
    </section>
    <div style="width: 100%; max-width: 800pt; margin: 0pt auto; height: 100%; display: flex; flex-flow: column; align-content: center;">
        <nav class="top">
    <a class="button" href="vagga-19.html#katha-203">19. ධම්මට්ඨ වර්ගය වෙතට</a>
    <a class="button" href="index.html#vagga-19">මුල් පිටුවට</a>
</nav>
<h1 class="katha">19-10 බොහෝ භික්ෂූන් පිළිබඳ කථා පුවත
    <i class="material-icons share-icon" mat-icon="share" file-name="katha-203.html"></i>
</h1>
<div class="gatha" gatha-num="271" is-full="true">
    <div class="gatha-parts">
        <div class="pali">
            <p>න සීලබ්බතමත්තෙන, බාහුසච්චෙන වා පන;</p>
            <p>අථ වා සමාධිලාභෙන, විවිත්තසයනෙන වා.</p>
        </div>
        <div class="sinhala">
            <p>ශීලමාත්‍රයකින් හෝ වත් පිළිවෙත් මාත්‍රයකින් හෝ නැවත (ත්‍රිපිටක ධරවීම්) බහු ශ්‍රැත මාත්‍රයකින් හෝ නොහොත් සමාධි ලාභයෙන් හෝ විවේකව විසීමෙන් හෝ</p>
        </div>
    </div>
    <div class="painting" is-full="true">
        <img src="paintings/271.jpg">
        </div>
    </div>
    <div class="gatha" gatha-num="272" is-full="true">
        <div class="gatha-parts">
            <div class="pali">
                <p>ඵුසාමි නෙක්ඛම්මසුඛං, අපුථුජ්ජනසෙවිතං;</p>
                <p>භික්ඛු විස්සාසමාපාදි, අප්පත්තො ආසවක්ඛයං.</p>
            </div>
            <div class="sinhala">
                <p>පුහුදුන් විසින් නොසෙවිය හැකි නෛෂ්ක්‍රම්‍යය. සුබය (හෙවත් අනාගාමී ඵල සුබය) ස්පර්ශ කෙරෙමියි කියා හෝ මහණ රහත් ඵලයට නොපැමිණියාවූ තෝ (භවයෙහි) විශ්වාසයට නොපැමිණෙව.</p>
            </div>
        </div>
        <div class="painting" is-full="true">
            <img src="paintings/272.jpg">
            </div>
        </div>
        <div class="katha-items">
            <p>
                <strong>" න සීලබ්බත මත්තෙනා” </strong>යන මෙම ධර්ම දේශනය ශාස්තෲන් වහන්සේ දෙව්රම් වෙහෙර වැඩ සිටියදී බොහෝ සීලාදී ධර්මයන්ගෙන් යුත් භික්ෂූන් නිමිති කරගෙන දේශනා කළසේක.
            </p>
            <p>මෙම භික්ෂූන් අතර ඇතැම් අයට මෙබඳු සිත් ඇති විය. අපි සීල සම්පන්නවෙමු. අපි ධුතාංගධාරිහු වෙමු. අපි බහුශ්‍රැත වෙමු. අපි පන්ත සේනාසන වාසී වෙමු. අපි ධ්‍යාන අභිඥාලාභී අය වෙමු. අපි අර්හත්වය දුර්ලභ නොවෙමු. කැමති දිනෙක රහත් බවට පත්වන්නෙමු. අනාගාමීව සිටිය භික්ෂූන් දැන් අපට අරිහත්වය දුර්ලභ නොවේ. යනුවෙනි. </p>
            <p>මේ සියල්ලෝම එක් දිනක් බුදුන්වෙත පැමිණ වැඳ එකත්පසෙක සිටියදී මහණෙනි ඔබ හැම පැවිදි කාර්යයන් ඉටුකර ගත්තා නොවේදැයි බුදුන් විසින් විමසන ලද්දේ, මෙසේ කීවාහුය. ස්වාමීනි අපි මෙබඳු වෙමු මෙබඳුවෙමු. එනිසා අපි කැමති කැමති ක්ෂණයක අර්හත්වයට පැමිණීමට සමර්ථ වෙමුයි සිතා වාසය කරමු. බුදුහු ඔහුගේ වචන අසා මහණෙනි. ! භික්ෂුවක් විසින් නම් පිරිසිදු සිල් ඇති පමණින්ම හෝ, අනාගාමී සුවයට පත්ව සිටීමේ පමණකින්ම භව දුක ද්වයයි දැකීම සුදුසු නොවේ. නොවටී ආශ්‍රවයන් ක්ෂය කිරීමට නොපැමිණ සුවපත් වු වෙමුයි සිත් ඇතිකර ගත යුතු නොවේ යයි පවසා මේ ගාථාව දේශනා කළහ. </p>
            <p>
                <strong>අරහත් මගින්මයි </strong>
            </p>
            <p>
                <strong>සසර කෙළවර වන්නේ </strong>
            </p>
            <p>
                <strong>ඉන් මෙහා නැවති </strong>
            </p>
            <p>
                <strong>කෙලෙසද සතුටු වන්නේ </strong>
            </p>
            <p>සිල්, වත් පිරිම් පමණකින් ඇසු පිරුතැන් ඇති පමණකින් එසේම සමාධි ලාභයෙන්, විවේක සෙනසුන් හි විසීමෙන් හෝ ආර්යයන් විසින් නෛෂ්ක්‍රම සුවය පරිශ්‍ර කරමියි, නොසිතිය යුතුය. භික්ෂුව කෙලෙස් කෙළවර නොකර, විශ්වාසයට පත්විය යුතු නොවේ. එහි - 
                <strong>සීලබ්බත මත්තෙනාති</strong> - චතුපාරිශුද්ධි සිල් ඇති බැවින්ම හෝ ධුතාංග ඇති බැවින් හෝ බාහු 
                <strong>සච්චෙනවා </strong>ත්‍රිපිටකයට උගත් බැවින් හෝ, සමාධිලාගෙන යනු අට සමාපත්ති ලාභය නිසා හෝ 
                <strong>නෙක්කඛම්ම සුඛන්ති</strong> යනු අනාගාමි සුවය නිසා හෝ 
                <strong>අපුථුජ්ජන සෙවිතං</strong> පුහුදුන් ජනයා විසින් නොසෙවුනා ලද ආර්යයන් සේවනය කළ පමණින් 
                <strong>විස්සා සමාපජජි</strong> - විශ්වාසයට පත් වන්නේද මෙය කියන ලදී. භික්ෂුවක් නම් මේ සිල සම්පන්න බැවින්ම මගේ භවය ස්වල්පයයි ආසවක්ඛය සංඛ්‍යාත රහත්බවට නොපත්ව විශ්වාසයට නොයා යුතුය. යම්සේ ඉතා ස්වල්ප වුවද අශුචි දුගදය - මෙලෙස අල්පමාත්‍රවාද භවය දුකකි. 
            </p>
            <p>දේශනාවසානයේ එම භික්ෂුහු රහත් ඵලයට පත්වුහ. පැමිණි අයට ද දේශනය සාර්ථක විය. </p>
            <p>
                <strong>ධර්මපදට්ඨ වර්ග වර්ණනය නිමාවිය.</strong>
            </p>
            <p>
                <strong>දහනවවෙනි වර්ගයයි.</strong>
            </p>
        </div>
        <nav class="bottom">
            <a class="button prev" href="katha-202.html">කලින් කතාවට</a>
            <a class="button next" href="katha-204.html">ඊළඟ කතාවට</a>
        </nav>
    </div>
    </article>
    <div id="content-about" style="font-size: 14px; padding: 10px; text-align: center; background-color: beige;">
        ධර්ම දානය පිණිස බෙදාහැරීමට <i class="material-icons">link</i> link එකක් copy කර ගැනීම සඳහා <i class="material-icons">share</i> මත click කරන්න.
    </div>
    <div id="toast"></div>
    <script src="common/jquery-3.4.1.slim.min.js"></script>
    <script src="common/clipboard.min.js"></script>
    <script src="common/dhammapada.js"></script>
</body>
</html>